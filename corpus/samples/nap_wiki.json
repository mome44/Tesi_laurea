[
  {
    "text": "D' ogne pertuso 'a lacerta asceva, \n'O toro cu 'a vacca s' accostava, \n'O caperrone cu 'a crapa steva;. Non è 'e Foggia ed è no caparrone \nnon è 'e Massa ed ha 'e piede chiatte, \nnon è 'e Coglionise ed è cu ll'one.f. Capá vruoccoli e. Allora,. Nun è comme a muglierema che, a' casa, \nquann'io ce vaco cu sti bbracce rotte, \nè capace 'e me 'e' quase ogne notte: \n- Ma comme, sulo ccà nun vuo' scupa'?. Ma po' facennome 'a serenata \ntutt' 'o strumento s'eva scurdato \ne 'o «mi» pruvaie \na «re» tuccaie \nma nun fuie capace \ne i' ce 'o cantaie st'atu rechie e pace. Nun te puó maje fidà, fatte capace! Fatte capace: aje voglia ca sî ffino \n'a vita te fa scemo, si 'e piace ."
  },
  {
    "text": "Si cerca cu 'o spruoccolo \nda Puorto a 'e Mannise, \nda l'Uorto d''o Conte a 'o Baglivo, \ne da 'e Straolà a 'o Pennino,. Oh viato chi nasce a sto destino! De 'a Bagliva fecelo agozino.. è puosto pe decreto \n'ncoppa a no ciuccio comm'a babione,. E torna no Dettore babbione, \nSi tu, che nce puoie tanto cu 'e Muse \nChe 'n capo t' hanno puosto doie corone, \nNce 'o carrìje, e 'o faie 'ntrà pone. Te credìje quann' era anchione,. Uocchi chini e \nmmani vacànte.. Capa vacànte.. U bbacànte 'i nàtica è \nnu taglio 'e carne vaccina. Svuotà: sbacantá.. Baccalà cu 'a sauza e perzì fritto \nTe portava, e 'e zeppole annascuso,. Uh mannaggia 'o baccalà \nChi t'è muorto oi mamma ma' \npuozza scula' \npuozza schiatta' \npuozz'j' cercanno 'a carità. a 'e otto a 'e otto. Mmiezo â piazzetta nu ballómmo \ns'è appiccicáto cu na femmina.."
  },
  {
    "text": "Affonzo 'e liguori - amico leietore Amico leietore, nun te voglio arravuglià cu 'e bbelle parole. Io voglio èssere chiaro cu tte, pecché 'a verità è ffatta pe ll'amice. Tu hê 'a sapé ca io aggio scritto nu libbro addó se stùria comme s'ha dda prununzià e scrìvere 'a lenga napulitana. Mo, pe ffà vedé comme io penzo ch'avesse 'a èssere na bona scrittura d''o nnapulitano aggio scritto cchiù 'e nu cunto, pigliànnelo ntra 'e cunte che tantu tiempo fa screvette Asoppe. Ma po' aggio penzato ca putesse èssere na cosa meglia scrive', ma sciué sciué, 'e fatte cchiù mpurtante d''a vita 'e nu napulitano comme a nnuie. Pienza pure ca 'stu napulitano è ccunusciuto 'ntutto 'o munno, ma nisciuno fino a mmo ha scritto ncopp'a isso quaccosa 'int''a lenga nosta. Isso 'o pparlava 'o nnapulitano; 'o ssaccio, pecché pure isso ha scritto certi ppuosie napulitane."
  },
  {
    "text": "Tèccate quacche asempio: Giesù, Giuseppe e Mmaria, Maria Reggina [ggiesù, ggiusèpp e mmarìe, maria reggìne] Pe cchello ca ce mporta p'a scrittura, io prupongo 'e scrive' cu na sola cunzunante quanno chesta se trova nnante a na parola e ccu ddoie quanno chesta sta ddint'â parola Terza règola Certi pparole se pronùnziano cu 'a primma cunzunante doppia. 'E vvì ccanno (nu' sso' ttutte quante): ccà, cchiù, Cchiesia, Ddio, dduie, llà, lloco, lloro, nne, rre, rrobba. Mo tèccate quacche asempio: Ccà ssotto, cchiù fforte, rrobba vecchia. Pe cchello ca ce mporta p'a scrittura, io prupongo 'e scrìvere chesti pparole sempe ccu ddoie cunzunante. Quarta règola Certi pparole fanno adduppià 'a primma cunzunante d''a parola che vvene doppo. 'E vvì ccanno (nu' sso' ttutte quante): ccà, che, cchiù, cu, llà, pe, so', accussì, sto', Matre , Patre. Tèccate quacche asempio: Cchiù ddinto, Patre Ttannoia."
  },
  {
    "text": "Sti soldi vanno direttamente a 'e diocesi e congregazioni religiose 'e tutto 'o munno, ca però sostengono 'o lavoro 'o Papa, 'e congregazioni vaticane, 'e concili e 'e tribunali ecclesiastici cu milioni 'e euro. Secunno diverse diocesi 'e Germania, 'a Chiesa catolica se considera espressamente Chiesa universale e, visto ca 'o Vaticano svolge importanti compiti 'e caratte' generale, tutte 'e diocesi tedesche contribuiscono cu 'na quota annua a 'sti compiti 'a Chiesa universale attraverso 'a Associazione 'e Diocesi 'e Germania. Anche si 'a Città 'o Vaticano nun è membro 'a Unione Europea, 'o euro (comme moneta successiva a 'a lira vaticana, ca 'na vota echivaleva a 'a lira italiana) è 'o mezzo 'e pagamento ufficiale attraverso accordi bilaterali. Però, 'o commercio cu 'o Vaticano è soggetto a 'a stessa normativa doganale ca 'o commercio cu 'e paesi nun facenti parte 'o Mercato Unico Europeo."
  },
  {
    "text": "'A Città 'o Vaticano tiene 'na selezione 'e futbol, ca nun è associata a 'a UEFA, a 'a FIFA, né a 'o COI. 'A squadra è formata da volontari 'a Guardia Svizzera, membri 'o Consiglio Papale e da guardie 'e musei. D''o 2007, 'a città tiene 'n campionato; pure 'e seminaristi ca, mentre studiano a Roma, vivono 'ncoppa 'e diversi collegi pontifici partecipano a 'a Coppa Clericale, 'n campionato formato da religiosi ca iniziò a giocà da febbraio 'o stess'anno. 'A relazione 'a Santa Sede cu 'e organismi sportivi è affidata a 'o Consiglio Pontificio pe 'e Laici, addò 'o papa Giovanni Paolo II creò 'na sezione chiamata «Chiesa e Sport» 'o 2004. Fino a mo, è 'o sulo paese ca nun ha partecipato a 'e Giochi Olimpici."
  },
  {
    "text": "Chist'articulo è orfano, pecché nun ce sta n'articolo ca puntasse ccà. Si ce può ddà na mano, putisse truvà ll'articule ca tenessero a che ffà cu stu tema, addò fosse na bona cosa ffà nu link ccà . Pe ssapé quale so' tutte quante ll'urfanielle, vaje a vedé 'a categurìa orfano\n\nAbraham Lincoln (Hodgenville, 12 'e frevaro 1809 - Washington, 15 'e abbrile 1865) fuje 'o sedicesemo presiriente d''e State Aunite d'Amereca. Isso è 'e na famiglia 'e piunieri, facette 'e primme studie 'e Giurisprudenza, guadagnannose na'soleda reputazzione ppe 'a onestà. Nel 1833 venne eletto deputato a o' Parlamiento 'e ll'Illinois ''int'o partito Whig. Divenne nu dd'ê leader ro'o' partito sojo ''int'à capitale Springfield, arò se trasfer''int'o 1837. Eletto ''int'o Cungresso era contro 'a uorra cu o'Miessico."
  },
  {
    "text": "'A superiuretà melità mmerecana cunsentette 'e recunchestà Kabul e ddinto ll'arco 'e tre mmise 'e stabblì nu cuvierno 'e transiziona uidato 'a Hamid Karzai, po afficialezzato 'o 9 ottovre 2004 c''a celebraziona d''e primme elezione presirienziale 'a isso abbenciute. Durante 'a presirienza soja rummanette 'int''o pajese na presenza cunzidderabbola d''e fforze NATO 'ell'ISAF, ca ttentajeno senza succiesso 'e pone' fine â uorreglia talebana; 'int''o 2014 nove elezione veretteno 'a nnòmmena a presiriente d'Ashraf Ghani. 'nSechito a ll'elezione fuje gnignata ll'operazziona Sustegno Resuluto cu ll'obbiettivo 'e furmà n'eserceto regulà 'ngrado d'affruntà nnipennentemente 'a uorreglia talebana. C''a firma 'ell'accuordio 'e Doha fuje prugrammato 'o prucressivo retiro d''e fforze 'ell'operazziona Sustegno Resuluto, ca na bota nniziato pruvucaje na nova affenzeva d''e milizie talebane. 'mpoche semmane 'e talebane cunchestajeno 'a maggiore parte d''o territorio afgano, trasenno a Kkabul 'o 15 aùsto 2021 e ccustregnenno â fuja 'o presiriente Ashraf Ghani."
  },
  {
    "text": "Alessio(AFI: /aˈlɛssjo/; 'n albanese Lezhe, , o Lezha) è nu comune albanese situato 'a nord-ovest d''a Albania, e pure capoluogo d''a prefettura cu 'o stesso nomme e sede vescovile cattolica. Dopp' 'a riforma amministrativa d''o 2015, so' stati unuti a Alessio 'e comuni 'e Balldren i Ri, Blinisht, Dajc, Kallmet, Kolsh, San Giovanni 'e Medua, Shenkoll, Ungrej e Zejmen. Era na cittadina illirica, e quanno diventò colonia d''a Grecia antica, fu chiamata Lissos (Λισσός). Dopp' 'a conchista romana, 'o nomme fu latinizzato 'n Lissus. 'N albanese addiventò Lezha-Lezhe, e 'n ghego 'e forme Lesha e Lesh (lana) so' comuni. 'O nomme italiano Alessio fu dato d''e veneziani. Ll'ottomani turche 'a chiamavano 'n turco Leş."
  },
  {
    "text": "Stamm luntan 'a Salierno 48 km, 'a Napule 110 km e 'a Romma 328 km. Nterr 'e Autavilla c'è stata ggente ggià a ll'epoca r''a preistoria. Infatti tenimm pur scav e so stat truvat cose 'e gente ca vivevan sti post 'int''o VII a.C. rint''a na zona chiammata San Lorenzo. E ppò 'a Parula se facett na battaglia mpurtant. Spartaco e 60.000 schiavi cuntrarie a Roma abbuscaren ra ''o Generale romano Pompeo 'int''o 71 a.C.. Nfatt ce sta nu post a chell'ata part r''o fium ca se chiama 'Pompeo'. 'A storia 'e Autavilla accumencia verso ''o 1080 quann 'e Nurmann aizaron 'o paes cu 'e mur a forma 'e triangul cu tre porte pe trase: Porta 'e Suso, Porta Carina e Porta San Biagio."
  },
  {
    "text": "Chisto aspetto permetteva a ll'ammuola forbece 'e se pruporre pe rimette' a nuovo, oltre a 'e curtielle, ogne tipo 'e lama comme forbece grosse o piccerelle o robba d'acciaro comme 'e forbece da seta (assaje cchiù defficele da ammulà pecchè serve na mola assaje veloce e na smerigliatrice) o cu filo paricchio suttile comme 'e curtielle 'a presutto. Se magnava almeno nu piatto 'e pasta cavero 'o juorno dinto a menza, 'a sulo o 'nzieme a ll'aute perzone teneva nu posto o dduje pa notte, coccruno s'accumenciaje a purtà 'a famiglia addò isso faticava. Appriesso s'arapette na puteca, fernenno 'e fa l'ammulante e riunenno 'a famiglia accasanneso ncoppa 'o posto 'e fatica, addiventanno nu vero cummerciante cu nu posto fisso 'e fatica. Esistono ddoje sculture ca rappresenteno 'o ammuola forbece pe tramento fatica."
  },
  {
    "text": "''Int'' â premma mmità d''o XX seculo, 'a parola Annevierzo era ausata pe riferirse ô continuum spazziotiemporale sano 'int'' ca asistammo, nzieme a tutt' 'a robba e 'a forza ''int'' isso cuntrito. 'A scienzia ca cerca 'e ntènnere ll'Annevierzo cu tutto 'o nzieme sujo, â scàla cchiù granne pussibbele, è 'a cosmuloggia, ca se è sviluppata â físeca e 'a ll'astronumia. Durante 'a siconna mmità d''o seculo XX, 'o sviluppo d''a cosmuloggia asservativa, chiammata pure cosmuloggia fiseca, ha purtato a na spartenza d''o gnificato d''o termene Annevierzo nfra 'e cosmuloge asservative e 'e cosmuloge tioriche: 'e premme (in cennerale) lassano 'a speranza 'e putè smiccià 'o continuum spazziotiemporale sano, pe ttramente 'e seconne mantengono chesta speranza, cercanno 'e truvà 'e ccugnetture cchiù raggiunevole pe mudellizzà 'o spazziotiempo sano, cu ttutto ca ll'astremo busillo 'e truvà d''e lemmete a chiste mudelle e 'o riseco 'e scarè ''int'' 'a mitafiseca."
  },
  {
    "text": "Cheope, nato da Snefru e da Eteferi, figlia 'e ll'urdemo faraone d''a III dinastia, fuje 'o sicunno faraone d''a IV dinastia e 'o granne artefice 'e ll'aunificazzione territuriale e 'e nu periodo 'e notevule prosperità ppe 'o Naggitto. 'E nutizie ncopp'â vita suja e ncopp'ô sujo regno song cuntraddittorie: 'nfatte, sicunno 'a tradizzione, tramannatace d''a storiografia grieca antica, Cheope fuje nu faraone crudele e spietato; 'e teste a isso cuntemporanee, mmece, ce 'o descrivono comme nu riformatore, capace 'e accrisce' 'o pute' riale. Durante 'o regno sujo, Cheope avviò a ll'interno d''o paese nummerose riforme, destinate a accresce' 'o pute' sujo."
  },
  {
    "text": "'A massa d''a populazzione era furmata prencepalmente da cuntadine ca faticavano pe 'e private, o pe 'e domine rege o 'e tempie, cu nu cuntratto 'e lavoro, reggestrato 'int'â n'ufficio statale, ca definiva esattamente 'e prestazziune ch'e faticature se 'mpegnavano e chille 'e dature 'e fatica dovevano rispettà, a rischio 'e esse' citate ô tribunale lucale; nce stevano ate 'e affittuà, ca pigliavanno a faticà, cu nu cuntratto scritto, na cierta terra paganno nu tanto. 'E nummerose papiri ca' ce songo pervenute e 'o studio sistemateco d''e mummie, cu 'e mudernee tecnologgie miereche, cunsentono 'e fà nu quadro preciso ncopp''e patologgie d''e Naggizzi e 'e relative terapie. 'E malattie cchiù commune evano:\nL'astronumia 'int''ô ll'Antico Naggitto ha rivestito nu ruolo 'mpurtante ppe fissà 'e date d''e feste religgiose e ppe determinà 'e ore d''a notte."
  },
  {
    "text": "Già sta 'a televisione italiana RAI ca 'o 2012 vonn accumencià a trasmette' >(ma sulament a livell esperimentale) 'e trasmissione cu' ll'Ultra-definizzione. Pò 'o 2015 s'adda accumencià a' produzione abbunnate pe' ttutt'a populazzione 'e ll'Ultra-Auta-Definnizzione."
  },
  {
    "text": "Cròlla ggiall-pálleda, sfemate d'arang a 'a vocca, che cingh lòbe é tubb e 13 20 mm. 'A fòrmula e gl sciuore èngh: K (5), C (5), A 5, G (5) (súpere). Gl frutt è na cápsela ovata, che z'arrape a luongh a luongh pe 5 diénn, é che tè ne muare semènna, vísceda é che carúnghela egliosa. Dénn a 'a lista jécch pessott suó nzegnate cèrt varietà é sottespèce (pò èss ca cèrt chiann nemmenate jécch sott puonn èss cunzederate, da ciért autore, senòneme d''a spèce pregnepale):\nA ssa lista appriéss suó nzegnate ciért íbbrede nnèrspecífeche:\n'A caciòla è tenute tanna 'e chigl nome. Gl elèngh appriéss nzégna ciért senòneme cchiù addeprate:\nDa gl punn 'e vista tassenòmeche, mméce, ssa spèce pare èss ne muare vecina a 'a Primula elatior pe 'a forma e gl cálece é gl chelore e 'a cròlla, a part ca ssa lútema chianna tè ne fuschie."
  },
  {
    "text": "Poi, verso ô fine d''a dura campagna d'Okinawa nfra 'e macerie d''o castiello 'e Shuri, 'o jucatore è chiammato a ssarvà Roebuck (succeduto 'n qualità 'e sergente a Ssullivan) o Polanski, pe ttramento addevenuto caporale; adda nfine cuntene' na sconvolgente carreca banzai e rrechiede' nu suppuorto nutrito aereo pe spezzà definitivamente l'urtema resistenza giappunese. 'A ll'ata parte d''o munno, dinto Auropa orientale, 'o surdato Petrenko sopravvive a nu massacro operato dê tureschi 'int''o cuorso d''avattaglia 'e Stalingrado (settiembre 1942) e, cu stupore, scopre n'ato superstite, pur ferito â mano: se tratta d''o sergente Viktor Reznov, ca addevene mentore suo, cummilitone e ammico. 'E dduje sgusciano ntra 'e rovine d''a cità 'int''o tentativo d'eliminà 'o generale Heinrich Amsel (fittizio auto afficiale turesco ca avesse orchestrato l'attacco a Stalingrado) cu na scuppetta 'e precisione; riescono dinto ll'azzione e se sarvano rocammolescamente dâ raggiosa reazione turesca."
  },
  {
    "text": "'O sciummo cchiù luongo è 'o Po e 'o clima è comunamenne mediterraneo, apparte 'o nord ca tene nu clima cchiù friddo continentale. 'E Griece colonizzajeno pe' primme 'o sud d' 'o paese (Magna Grecia), ma 'a penisula era già abbitata 'a assaje tiempo da atre populazzione (Etrusche, Latine, Sannite, Venete, Osce e atre). C' 'a nascita e l'ascesa ô pote' 'e Romma, ll'Italia se truvaje p' 'a primma vota unificata e canuscette nu periodo 'e splennore et prusperità. Cu l'invasione d' 'e berbà, l'Impero Romano capitulaje et accumenciaje pe l'Italia, comme pe tutta l'Europa, et forze pe 'o munno sano, 'o Medioevo. ''Int''e primme siecule d' 'o Medioevo 'a penisola canuscette pe primma 'a duminazzione gotica, po' chella bizzantina,et 'nfino chella lungubarda. 'E lungubarde conchistajeno mano mano quase tutta ll'Italia peninsulà, ma venetteno scunfitte 'a Carlo Magno verzo 'a fine 'e l'VIII sec. d. C.."
  },
  {
    "text": "'A Campania è na reggione 'e ll'Italia Meridiunale. Cunta 5 801 658 abetante e tene 'a denzità 'e pupulazzione cchiù auta d' 'e reggione taliane ma è 'a sicunna, dopp' 'a Lummardìa e 'o Lazzio, pe' nummero totale 'e abetante. 'O capoluoco sujo è Napule. 'E tuccata a ovest, sud-ovest cu 'o Mar Tirreno, a nord-ovest cu 'o Lazzio, a nord cu 'o Mulise, a nord-est cu 'a Pùglia e a est cu 'a Lucania. 'O nomme Campania vene d' 'o termene latino campus ca vò dice' campagna e, pe mesca lenguistica, d' 'o termene osco Kampanom, cu cuje se 'nnicava ll'area d' 'a zona d' 'a cità 'e Capua. 'O nomme Campania vène d' 'o termene latino campus, ca vò dice' campagna, e pe mesca linguistica, d''o termene osco Kampanom, cu cuje se vuleva 'ntenne' ll'area 'int'é vecinanze d' 'a cità 'e Capua."
  },
  {
    "text": "L'isula è, a differènzia d' 'e vecine Ischia e Proceta, 'e origena carsica. Ô prencipio éva auiata â penisula surrientina, ma cchiù tarde fuje agliuttuta pe na parta d''o mare e spartuta chinne d''a terraferma, addò ogge se trova 'o stritto 'e Vocca Piccerella. Capri appresènta na struttùra morfologica cumplessa, cu ccime 'e mèdia altèzza (Monte Sularo (589 m) e Monte 'e Tiberio (334 m)) e autechiane alarghe 'nterne, tra cuje 'o prencepale è chillo annummenato ''e Anacapri\". L'isula 'e Ischia, 'e 46 km² 'e suprafiggie e 61 mila abitante circa, jè 'a cchiù grossa 'e ll'isule d' 'o Gurfo 'e Napule. D'o punto 'e vista ammenistrativo se sparte a seje cummune: Barano d'Ischia, Casamicciula, Furijo, Ischia, Lacco Ameno, Serrara Fontana, pure ca è stata appresentata na pruposta 'e leggia regionala 'e iniziativa popolarèsca pe puté arrevà a nu 'Cummune Unico' 'e l'Isula 'e Ischia, criato pe referennum popolà."
  },
  {
    "text": "Assaje ritrovamiente archeologgece attestano ca 'o terrieno era abbitato ggià ô III seculo primma 'e Cristo. Era nu terrieno agriculo 'e cunfine, nfra ll'area Atellana e ll'Ager Neapolitanus, 'ncopp'ô quale ''int'' 'e siecule song sorti e sviluppate assaje villaggi. E spisso assaje pure finnuti: na epigrafe greco-latina ô 198 d.C., ritruvata a Carbonella, testimonia proprio 'a grave crise in cuie virsava ll'agricultura in chello periudo. 'A ripresa arrivatte sulo aropp'ô VI seculo, cu ll'azzione d' 'e monace Cassiinese, Benedettine. Siconno 'a tradizzione pupulà,Casoria sarebbe 'o \"territorium gentianum\" rigalato ô 529 d' 'o pate 'e San Mauro 'o maestro Benedetto. Ma chesta, è sulo na liggenna. 'O terrieno 'e Casoria, 'nfatte, fa parte 'e na vastissima zzona cumpresa ntra ll'area aversana e 'e pennicie d' 'o Vesuvio fatte 'e sicuro abbascio 'a spinta d' 'e Benedettine d' 'o IX seculo."
  },
  {
    "text": "Napulione, mperzò, feguraje ddoje manére p'affruntà 'e nnemice: o ammassà 'e surdate nfra 'e sciumme Senna e Marna e se defenne' 'ncoppa a ddoje parte, o attaccà susso 'e fforze alliate in Olanna. Abbenché schitto 125000 uommene ereno despunibbele affronte d'ê 209000 nemice, na vettoria avarrìa pututo raffurzà ll'openione pubbreca franzesa e comme pure na revoluzzione filo-franzese 'n Belgio, purtanno a nuove surdate. Napulione decerette mperzò n'azzicco a ll'Olanna tramente 'e generale Rapp, Lemarche, Lecourbe, Suchet, Brune, Clausel e Decaen avarrìano tenuto 'o quateno 'e prutegge 'e cunfine e cummatte 'e revolte realiste (comme chella 'n Vannea)."
  },
  {
    "text": "In Africa, Nagitto e Camerun a spuntajeno; in America ddò Nord n'ce fuje nu colpo e' furtuna ddò Costarica, che approfittaje ddà squalifica ddò Messico pè ghì 'int'o girone finale, addò, n'zieme e State Aunite, passaje o' turn' battenno Trinidad, Guatemala ed 'O Salvador. In Asia ascettero vincitori Corea ddò Sud ed Emirati Arabi Aunite, ca mettettero adderet' Qatar, Cina, Arabia Saudita e Corea ddò Nord. O' 9 'e dicembre 1989, 'int'o restaurate Olimpico e'Romma, se facette o surteggio. Pippo Baudo connucette a' serata e' gala, e Sophia Loren facette a madrina, estraenno cu quacche campione ddò passat (ma n'ce steva pure Luciano Pavarotti) e' palline a ll'urne."
  },
  {
    "text": "I costi erano grossi assaje, o' Munniale avette e suoje strascichi 'int'e tribbunale, cu nfrastrutture pubbreche ca s'arriducettero a' mmetà, intrecci cu a' puleteca ddò tiemp, can nu fuje immune ddè scannali (quacche anne doppe scuppiaje Tagnentopoli), e pe e' nummerose vittime 'int'e cantieri. 'Int'e qualificazzion, Germania Ovest e Brasile rischiarono gruosso, carette a' Franza, ca veneva a due semifinali e dda a vittoria 'int'a ll' Europeo 1984, superata da a Scozia e a Jugoslavia, cu Henri Michel e Michel Platini ca non riuscettero a raddrizzà a barca ca affunaava. Fuje fatta fori pure a Pulonia, che, cu a fine ell'era-Boniek, s'arritruvaje eliminata da ngresi e svedesi."
  },
  {
    "text": "S'ausano pure assaje fasule, cice', e lenticchie. 'E cucuzzielle so' assaje ausate; 'e cchiù gruosse se fanno fritte â scapece, cu l'acito e ll'amenta. 'E sciurille se priparano fritte c' 'a pastetta. 'A fora 'e puparuole russe e gialle, ca so' gruosse, ce stanno 'e puparuole verde piccerille, ca non songo forte comma 'e cerasielle, e ca se fanno fritte. 'A 'nzalata se mette vicino a tanta piatte, specialmente chille 'e pesce. 'A 'ncappucciata s'ausa cchiù assaje d' 'a lattuca, e s'ammesca cu pastenache, fenucchie, ruteca, e, na vota, pure c' 'a pucchiacchella, ca crisceva a pe' essa 'int'' 'e campagne, e 'e campagnuole 'a vennevano p' 'a via c' 'a ruteca. 'E rafanielle tradizionale songo chilli luonghe e piccante, ma oggie songo sempe cchiù rare, e se trovano sempe cchiù spisso sulamente chilli tunne, cchiù ddoce. L'aulive nere ca s'ausano 'int'' 'a cucina napulitana songo l'aulive 'e Gaeta."
  },
  {
    "text": "'O graro ca s'ausa dinto 'a pastiera, ddoce 'e Pasca, putesse tene' nu valore simmolico, ca vene da 'e culte 'e Artemide, Cibele e Cere' e dd''e rituali pagane 'e fertilità ca se facevano 'int'' 'o periodo 'e ll'echinozio 'e primmavera. D''o parola grieca στρόγγυλος (stróngylos, ca significa ''e forma tonna\"), 'nfine, vene 'o nomme d' 'e struffule 'e Natale. Da 'e vvarie dominazione, specialmente chella franzesa e chella spagnola, se songo spartute 'a cucina nobbile, cu piatte cchiù elabburate e ispirate a 'e piatte 'nternaziunale, sustanziuse, e appriparate cu 'ngrdiente ricche e 'a cucine 'e 'e puverielle, che ausava chello ca crisceva 'int'' 'a terra (farina, legume, verdure). Appriesso a 'e cagnamiente ca songo succiese 'int'' 'e siecule, e 'a cuntaminazzione cu 'a cultura d''a cucina nobbile, spisso pure 'e piatte ca auriginariamente erano pove' songo addivintate assaje sapurite."
  },
  {
    "text": "Rré Ladesláo, a gl 1408, prevètt a ngherperà a Nápele gl Štate Penneficie é gl riést 'e ll'Etalia. Cunnannate da Alessandr V, ze vedètt condr Levigg II, che rechemenzètt a ndrà che gl sèrcete dénn a gl state napeletane. Ndònie ne'rrescètt a ze métt che nesciune e gl du: apprima arrajetètt Ladesláo é puó, acchiappate da gl agneine 'e Fragna, appejètt 'a causa frangése. Mméce gl rré 'e Nápele vennètt gl fèude sié a Onèll Ortiglia é, sule dòpp 'a mòrt 'e Ladesláo, rrì mman'a chiss e Cannèlm, a gl 1417, mindr rregnava Giuanna II."
  },
  {
    "text": "Gl rré, pe premià Papa Alessandr VI, che gl éva ngrunate rré 'e Nápele, a gl 1497 dètt gl títele 'e conn d'Aluite a Gheffrède Bòrgia, frate 'e Césare é lúteme figl 'e gl papa. Gl Rrégn e Nápele nnann cadètt n'ata vòta mmiés'a anarchía pelíteca. Levigg XII é Ferdenann gl Cattòleche z'accurdárene pe ze spartì gl state napeletane é attaccarn gl aragunése. Che 'a mòrt 'e papa Alessandr VI gl Bòrgia nen petévene fà cchiù comm paréva a iss é z'arragniárene comm petiérn pe ze sestemà mo che 'a Fragna mo che 'a Spagna. Gheffrède Bòrgia pe prima arrajetètt Levigg XII, apuó, acchiappate da Pròspere Colonna, spesètt 'a causa spagnòla, cagnamiénn che fòtt cundrastate da gl aluotane, che gl se rebellarn. Accuscì Gheffrède mannètt Fabrizie Colonna a retògl 'a Vall e Comine é a gl 1504 ce rrì vegnetore."
  },
  {
    "text": "Dê nnizie e ddê ttestemunianze è stato mparato nfatte che Ssayaka ha tirato Leon cô nganno 'nt'â stanza 'e Makoto cô ntento 'ell'accì' autilizzanno nu curtiello 'a cucina, scagnanno 'e ppiancie ntr''a stanza soja e cchella r''o prutagunista, p''o fà 'o nniziato . Tuttavota 'o chiano sujo è stato scasato dâ pronta defesa 'e Leon che, ausanno 'a spata ch''a stessa Sayaka aveva suggeruto a Mmakoto 'e purtà 'nztanza, 'a rumpette primma 'o puzo e ppo' ll'ha curtelliata a mmorta 'nt'ô bagno. Ausanno ll'urdeme fforze soje 'a guagliona resce tuttavota a sscrive' 'o nomme Leon 'mmagno cô sango. Sperunate dâ recustruzziona dê fatte, 'e sturiente votano a ll'unanimetà p''a colpevolezza 'e Leon, che bbene giustiziato 'a Monokuma cu na esecuzziona sarvaggia: 'o battitore vene liato a nu palo e ccurputo ripetutamente 'a nu cuofano 'e pall''a baseball."
  },
  {
    "text": "Quanno accumincaje ll'800 'a Danemarca s'alleaje cu Napoleone, ma 'st'alleanza custaje 'a Norvegia, ca, cu 'o trattato 'e Kiel, addventava territorio svedese. ''Int'ô 1848 'a Danemarca addventa monarchia costituzionale. ''Int'ô 1864 ll'Austria e 'a Prussia, dichiarajeno guerra â Danemarca, cu chesta guerra 'a Danemarca arrefunette 'e territorie d''o sudd, ca furono date a ll'Austria e 'a Prussia. Cu 'o scoppio d''a primma guerra munniale 'a Danemarca se dichiara neutrale, ''int'ô 1920 'a ll'Islanna 'a nnepennenza, e s'arrepija 'o territorio d''o Schleswig settentriunale. ''Int'â sicunna guerra munniale 'a Danemarca ven'invasa 'a 'e Germanese cu tutto ca s'era dichiarata neutrale, ma grazzie a quacche gruppo 'e resistenza armata, se riesce 'a libberà."
  },
  {
    "text": "Mario nascette 'a na mudesta famiglia salernitana ('o pate, Michele Gaeta, era barbie' e 'a mamma, Maria Della Monica, na casalinga), dinte a nu vascio 'e Vico Tutti i Santi, dinte a nu 'e' riune cchiù pupulari d''a città, 'o rione Vicaria. 'O retoputèca d''o pate era tutta 'a casa lloro. Nu lucale addò campaveno paricchie perzone 'e famiglia; 'o frate Ciccillo, 'e sore Agata e Anna, isso, 'a mamma e 'o pate. Dinte a n'ati ddojee stanzulelle, tre zie e nu zio. Quanno era ancora assaie guaglione, truvaie fatica dinte 'e Regie Poste Italiane a Napule, faticanno dinte a ll'ufficie 'e Palazzo Gravina, zona 'e Muntoliveto, ca era 'a vecchia sede d''e Poste Napoletane, addò già nu tiempo cocche anne primma d'isso - faticaie comme telegrafista n'ata granne scrittrice napulitana, Matilde Serao."
  },
  {
    "text": "Rossini.Ô Quirino 'e Romma vene mmece rappresentata 'a nova commedia soja \"Sabato, domenica e lunedì\".''Int''o 1962, è 'a vota 'e ''O sinnaco d''o rione Sanità\". ''Int''o 1963 debutta \"Tommaso d'Amalfi\" ch''a cumpagnia 'e Domenico Modugno.Nell'atto unico \"Dolore sotto chiave\" receta, mmece, Franco Parenti.''Int''o 1964, isso scrive \"L'arte d''a commedia\", ca vene paragonato a \"L'impromptu\" 'e Molière. Ô 1966 va in scena ''O cilindro\". ''Int'o 1971 vene rappresentato \"Ogni anno punto e a capo\", spettaculo 'e varietà 'ngopp'a ll'anne Trenta, cu Franco Parenti, Ombretta Colli, Ivana Monti, Paolo Graziosi e Luisa Rossi.''Int''o 1972 debutta ''Na santarella\" 'e Eduardo Scarpetta cu Agnelica Ippolito.A maggio partecipa â World Theatr Season 'e Londra e rappresenta cu 'a cumpagnia soja \"Napoli milionaria\". Riceve, a ll'Accademia d''e Lincei, 'o \"Premio Internazziunale Feltrinelli\"."
  },
  {
    "text": "'A cumpagnia dà drammi dâ tradizione popolà, opere d''o Tiatro d'Arte e, ogne viernarì, na farsa. Ppe'tramente ''int'e drammi a Eduardo veneno affidate parte chiù piccerelle, ''int'e farse interpreta ruole cchiù mpurtante. 'A fatica è tosta assaje: se prova ê dieci d''o mattino, fi ê dodici, poje se magna e a ll'na s'avvia a recità, tre spettacule complete ô juorno. Ncopp'o palcosceniche 'e ll'Orfeo, Eduardo scopre pure 'o munno d''o triatro 'e varietà e d''e macchiette, e fa ammecizzia, ''int''a nu cammerino 'e \"chello sporco locale\",ca a isso pare \"bellu e sontuoso\", cu Totò. Pure a chistu periodo 'o ggiovine Eduardo s'mpara l'artigianato d''a scena: passa d'â cumpagnia d'arte varia 'e Peppino Villani ''int'a cumpagnia Urcioli-De Crescenzo, chinni a chella 'e Aldo Bruno, e n' ata vota ''int'a cumpagnia Italiana 'e Giggino Cancrini, recitanno ''int'e triatri napulitane cchiù popolari: 'o San Ferdinanno e 'o Trianon oltre a ll'Orfeo."
  },
  {
    "text": "Jim minaccia Edward e dice che adda sta luntane d''a a guagliona suia, ma proprio Kim si mette nmiezze e dice ca ormai a storia cu isse e furnuta. E' chià ca Kim s'è nnamurate 'e Edward che, intanto, è custrette a lascia a casa da famiglia Boggs ca tanto 'a vuluto bene. Bill e Peg o vanno a cercà, ma intanto è intervenuta pure a polizia. Edward è custrette a scappà 'int''o castello addò viveva primma. Nu poliziotto va vicino o canciello do castello e, pe fallo lascià in pace da e vicini e casa ca stanne sempre nmiezze, fa finta c'o spara. Fino a o castello va pure Kim ca se sente in colpa pe chello ca' subìte Edward. E a sorpresa vene pure l'ex nnamurate suoje, Jim, ca vo accì' Edward."
  },
  {
    "text": "'A situazzione precipitaje 'o mese 'e ottobre; aroppo ll' attacche terroristice ''int''e zone 'e cunfine, infatti, 'o 20 'e ottobre, Israele occupa 'o Sinai, e va verzo 'o Canale 'e Suoz; 'o 29 'e ottovre 1956, truppe britanneche e francise occupano 'a zona d''o Canale, 'o 31 'e ottovre bummardano 'O Cairo e 'o 5 'e nuvembre occupano Porto Said. 'O 6 'e novembre ll'Aunione Sovietica cumanna a Israele, Franza e Regno Unito, 'e fermà 'a guerra contro 'o Naggitto, minaccianno n' interviento addiretto ''int''o cunflitto, e pure 'e State Aunite premmono 'nguollo a ll'alleate pe' fà fernì 'sta uorra. 'A fine 'e ll'ostilità vene ll'8 'e nuvembre, e 'o 15 d''o stisso mese 'e surdate 'e pace 'e ll'ONU traseno ''int''a zona. 'O Naggitto sano sano fuje accussì affidato â nova classe dirigente aspressa d'ê \"Liberi Ufficiali\"."
  },
  {
    "text": "Cu 'a Revoluzzione Franzesa (1789), 'a corte napulitana nun se mustraje cuntraria a ll'adee revoluzzionarie, nfino a ll'asecuzzione d'ô rre Luigge XVI 'e Franza, cugnato d'â reggina 'e Napule, ca purtaje Ferdinanno a s'aunì â Primma Cualizzione contro 'a Primma Repubbreca Franzesa d'ô 1793. Abbenché firmaje 'a pace c'a Franza ''int'ô 1796, ca pettramente êva occupato Romma, 'o Rre se senteva da chesta menacciato, mperzò, nfluonzato p'â mugliera e p'ê vettorie 'e Nelson, decerette 'e azziccà Romma, ma fuje priesto scusuto da 'e ffragnise e ubbregato a sarpà vierzo 'a Sicilia. 'E ffragnise trasetteno a Napule pure se avversate da 'e cclasse populà fedele a 'o rre, c'ô supporto d'â nubbertà criajeno 'a Repubbreca Partenupea (jennaro 1799- a maggio 1800). 'O rre mannaje azzò 'o cardenale Ruffo cu n'asercito pe' pruvà a cunchestà Napule. ''Int'ô 1800 'o rre trasette ''int'â Capitale."
  },
  {
    "text": "Quann' ero guaglione assaje me piaceva\n'e senti' na nuvena a notte Natale\nQuann' ero guaglione mammà me purtava\n'a senti' na nuvena a nott'e Natale\nMo' vene Natale nun tengo denà\nme fummo na pippa e mme vaco a ccuccà\nMo' vene Natale se sparano 'e bbotte\nMe metto 'o cappotto 'e mm' 'e vvaco a vvedè\nMe resta 'o ricordo nzerrato dinto core\n'e chelli sserate cu mmamma vicino\nsunava 'a zampogna 'a ggente guardava\n'a gente diceva è nnato Gesù\nQuann' ero guaglione 'a nott' 'e Natale\n'o core sbatteva aspettann' a Ggesù, aspettann' a Ggesù\nme fumo na pippa e mme vaco a ccuccà\nMo' vene Natale e ssona 'a zampogna\nMe metto 'o cappotto 'e mm' 'e vaco a vvedè\ne quanno cammina\nMe metto 'o cappotto 'e mme vvaco a vvedè\nMunzù, munzù, munzù,\nè gghjuta 'a zoccola ''int'a 'o rraù. 'A signora nun 'o vo' cchiù,\nmagnatillo tutto tu."
  },
  {
    "text": "Data 'a struttura, ll'origgine e 'a presenza 'e ll'interno, a chesta fase, 'e assaje uommene 'e Fininvèst e Publitalia '80, se parlarrà â subbeto 'nfra 'e nemmice 'e \"partito-azienna\", 'e \"partito 'e plastica\", 'e \"partito persunale\" (p' 'nzignà nu partito cumpretamente novo, diverzo d'â tradizziona libberale, funnata 'ncopp'a lealtà 'nconnizzionata ''int'e confronte d' 'o capo, nun ''int'e confronte 'e n'idea o 'e nu pruggietto). ''Int''o storeco discorzo d' 'o 26 'e jennaro Berlusconi innica Forza Italia comme a nu movimento politeco chiuttuosto ca nu partito vero e propeto e cu' chesto se cannida â guida d' 'o Paese. 'O 6 'e febbraro, ô Palafiera 'e Romma, se tene 'a primma 'conventiòn' 'e Forza Italia e Berlusconi fà 'o primmo discorso â leadèr politeco."
  },
  {
    "text": "Forza Italia è nu movimiento politeco taliano ca è stato funnato 'o 18 'e jennaro 1994. Presiriente e leader d''o partito è, sin d''a funnazzione soja, Silvio Berlusconi. Forza Italia è stato 'o movimiento aggregatore d' 'a cualizzione 'e centro-destra nummenata Casa d''e Libertà.'O suojo coordinatore nazziunale è Denìs Verdini. A livello cuntinentale aderisce ô Partito Popolà Europeo, 'e ca rappresenta 'o principale membro taliano. Ll'ideologgia d' 'o partito cagna d'ô liberismo a ll'ecunumia sociale 'e marcato 'e spirazzione cristiano-democratica; 'o partito aspira a esse 'o partito d' 'o rinnovamento e d' 'a mudernizzazzione.'O culore d' 'o suojo ufficiale è l'azzurro. 'Forza Italia!"
  },
  {
    "text": "Doppo ca levajen'à mieze Flavio Severo e nu' tentativo juto à male 'e invade' l'Italia into 307, 'e dduje \"Augusto\", Diocleziano e Massimiano se ariunette' a Carnuntum 'int'ò 308 e cercareno 'e fà n'ata vota o' sistemo d''a \"tetrarchia\" annummenanno Licinio Augusto e Costantino Cesà ppe 'a parte occidentale, ma Costantino e Massimino Daia nun fujeno d'accordo pecchè nun vuleveno stare sotto a'lloro comme pusizzione. Fuje accussì che se truvajene a' stà quatte Augusto :Galerio e Massimino Daia 'int'â ll'Uriente, Licinio 'int''à Illirico e Costantino 'int''à Gallia, Spagna e Franza, ppe'ntramente' Massenzio restava, comm'à usurpatoro, 'int''â ll'Italià e in Africa. 'O 30 'e abbrile d''o 311 a Nicomedia se spannette l'Edìtte Generale 'e Tolleranza, a nomme 'e tre Auguste Galerio, Licinio e Costantino, ca' segnaje a' fine re' perzecuzzione contre 'e Cristiane. O' scrittore Lattanzio, ca' ripurtaje tutt'o scritte è l'editto, arrechiammaje l'imperatore ppa' cuntrarietà a 'a religgione cristiana."
  },
  {
    "text": "'Nella stagione appriesso, cu 'o nuovo allenatore Antonio Conte, torna a livelli altissimi, diventanno 'nu protagonista ''int'a vittoria d''o quarto scudetto d''a storia azzurra, e alza pe' 'a seconna vota 'a Coppa Campioni d'Italia. Chiude l'annata cu 39 presenze e 3 goll. 'O 27 marzo 2013 debutta cu 'a nazionale Unner-20, ''int'a partita Polonia-Italia 1-3 'o Torneo Quattro Nazioni. 'O 14 agosto 2013 fa 'o primmo esordio cu 'a Unner-21, ''int'a partita amichevole Slovacchia-Italia 1-4. Doppo gioca pure 'e prime due partite 'e qualificazione pe l'Europeo Unner-21. 'O 26 aprile 2019 è convocato pe' 'nu stage, e 'o 4 ottobre riceve 'a primma chiamata ufficiale da Roberto Mancini pe' 'e gare contro Grecia e Liechtenstein. Debutta 'o 15 ottobre 2019 a 26 anni, titolà, 'int''a vittoria 5-0 contr'o Liechtenstein."
  },
  {
    "text": "JoJo no Kimyou Na Boken ((ジョジョの奇妙な冒険, ca' si pote' tradurre ricenno \"E' bizzàrr avventùr e' JoJò\") è nu' manga. 'O scrive e disegna 'o mangaka ciapponese Hirohiko Araki. Fuje pubblicato d''o 1986 o' 2005 'ncopp a' rivista Shonen Jump d''a Shuoisha. 'Ndô 2005 o' pubblicano 'ncopp a rivista Seinen Ultra Jump. 'A verziona taliana ven' stampata d''a Star Comics d''o 1993 fin'e' mo'. L'autore sta' scrivenn' l'uttava serie, JoJolion. 'Ncopp a JoJo hann criàt pur doj serie e' OAV, 'nnô 1993 e 'nnô 2002. A ottobbre 2012 è cummenzata na' serie anime ca' arriva fin' a' chinta parte. 'A storia parla d''a Famiglia Joestar. Ogne serie parla e' nu' membro e' chesta famiglia, nna' nu tiempo diverso. Tutte' persunagge principale tenono 'o soprannomme \"JoJo\". Parte 1 Phantom Blood (ファントムブラッド Fantomu buraddo, ca se traduce ricenno \"Sang' Fantasima\")\nParla e' Jonathan Joestar, nn'a ll'Inghilterra a' fine d''o XIX seculo."
  },
  {
    "text": "Kukes è nu comune albanese, capoluogo d''a prefettura cu 'o stesso nomme, situato ncopp''a cunfina tra ll'Albania e 'o Kosovo. Dopp''a riforma amministrativa d''o 2015, so' state uniti a Kukes 'e comuni 'e Arren, Bicaj, Bushtrice, Gryke-Çaje, Kalis, Kolsh, Malzi, Shishtavec, Shtiqen, Surroj, Terthore, Topojan, Ujemisht e Zapod, purtanno 'a popolazione totale a 47.985 abbitanti (secunno 'o censimento d''o 2011). 'A città se stenne p''a pianura d''a Luma, dinto 'e Alpi Albanese, tra 'e rive d''o lago Fierza e 'e culline d''e muntagne Korab cchiù a nord e 'e muntagne Shar vers' 'o west. Addò se junceno 'o Drin Bianco e 'o Drin Nero, nasce 'o fiume Drin vicino 'o territorio d''a città."
  },
  {
    "text": "A sse punn viérz sudd z'arriva a gl pass e gl Muónece, a 1986 m, addó chemènza gl lúteme piézz 'e saglita, ne muare irt ma sènza prète, ze va nnanz fin'a 'a cima d'addó ze gòde une d''e vedute cchiù piacévele d'Abbruzz. Ngim'a 'a Méta 'e precepetaziune suo 'm mèdia 'e 1600 mm o 1700 mm gl ann, pe 'a cchiùppart sott forma 'e néve. A 'a staggione ze críane, pe 'e chiann, cunneziune 'e sécca pebbía d''e jernate spiss vennose é assutt é 'e ne terréne chine 'e prète é che pòca tèrra. Ngim'a 'a Méta cavvòta pò chemenzà a sceccà a 'a fine d'ottobbr, ma 'e sceccate suo pelecchiù rare é débbele, mindr a deciémbr 'a Méta vè rechepèrta ne muare: a secunna 'e ll'annate a marz 'a néve pò arrevà a cchiù 'e 5 m 'e spessore."
  },
  {
    "text": "Pigliaje na fateca 'e gnegne' d''e campagne meletà d'ô duca e disegnaje tante apparate p''e ffeste 'e celebrazzione. Ntramente, pigliaje amicizzia ch'o matemateco Luca Pacioli. Sempe â Milano facette tante pruggette 'e guerra, maje rializzate, sturianno 'o cuorpo 'e ll'anemale e d'ê cristiane e scrivenno. Na d''e ffatiche cchiù mpurtante d'ô periodo milanese è 'a primma verzione d'â Vergine d'ê Rrocce, a Femmena cu ll'arminio, 'o ritratto d'â dama (canosciuto mpure cu 'o nomme 'A bella Ferronière) e 'o ritratto 'e nu museco. Leonardo, forze scuntente 'e chello c'aveva accumenciato, turnava spisso ncopp'ê ffateche soie. 'Int'ô 1495 e nfino ô 1497 fatecaje ncopp'â pittura 'e ll'Urdema cena, affriscata ncopp''a nu muro d''o refettorio d''o cunviento 'e Santa Maria dd'ê Grazie â Milano. Tuttavòta, 'e speremiente suoje ncopp'ê ttempe' facettero sgarrupà 'a fateca ggià quacch'anno aroppo."
  },
  {
    "text": "Tra 'o 1977 e 'o 2000, Luciano De Crescenzo addeventa n' autore 'e successo internazionale: pubbleca vintiquatto libbre, vennenno 18.000.000 'e copie pe' tutto 'o munno, 'e cheste 7.000.000 in Italia. L'opere soie venane trarotte dinte a 19 lengue e spase dinte a 25 paise. Venano doppo tutta na longa serie 'e rumanze (Oi dialogoi d''o 1985, Sembra ieri d''o 1997, 'A distrazione d''o 2000), a chisti rumanze s'agghionnano opere 'e saggistica (Storia d''a filosofia greca - I Presocratici d''o 1983, \"Storia d''a filosofia greca - Da socrate in poi\" d'' o , Storia d''a filosofia medievale d''o 2002, Storia d''a filosofia moderna - da Niccolò Cusano a Galileo Galilei d''o 2003, Storia d''a filosofia moderna - da Cartesio a Kant d''o 2004), \"I pensieri 'e Bellavista\" d''o 2005."
  },
  {
    "text": "Facenno accussì, o rre dichiarava ca tuttequante 'e crestiane 'e Franza aveveno a esse' cattolece. Sto fatto purtaje quase tuttequante 'e faticatore prutestante a spatrià 'int''a Mmereca, Ngreterra e Germania. Duranne 'o regno d''o Rre Sole, 'a Franza addeventaje 'o stato cchiù putente d'Europa, tanno ca ll'ate paise vulettero cupià 'e mmode 'e vestì e penzà d''e franzese. Luigge apperzì se vuttaje 'int''a ll'esplorazzione d''o Canadà e 'int''e muderne State Aunite 'o stato d''a Louisiana (tanno terretorio franzese) purta 'o nomme sujo. 'O rre tuttavota, spennenno sorde 'int''e sfarze e uorre, facette sprufunnà 'o paise 'int''e debbete a bottafascio. A partì d''o 1685 'o Rre Sole stava perdenno assaje 'o sbrennore sujo. Mazzarino lle nzegnaje c'aveve a faticà duramente e Luigge mantenette nu stile 'e vvita massacrante, scrollannose na serie 'e male menore e nun vulenno ascutà 'o cunziglio d''e miedece suje."
  },
  {
    "text": "Accuminciajeno priesto devierze arrevuote ca sfuciajeno 'int''a presa d''a Bastiglia, 'o 14 'e luglio 1789. Aroppo chisto fatto, Luigge cedette nu poco e accettaje ca ll'Assemmlea nazzionale guidasse 'o paise e appruvaje 'a Dicerazzione d''e deritte 'e ll'ommo. 'O 5 'e ottovre 1789 murde perzone (suprattutto femmene) prutestaveno a Parigge pe ll'auto costo d''o pane e ammarciajeno nfin'a Reggia 'e Versailles, facenno spurtà 'a casa riale 'int''o Palazzo des Tuileries, 'int''a capetale franzesa. 'Int''a stu mumento, Luigge mantenette 'o titulo 'e Rre ma nun teneva 'e fatto 'o cuntrollo d''o paise, 'mmano ê rivuluzzionà. Luigge nun se sarria accuntentato d'esse nu rre pupazzo pe murdo tiempo. Nun era suddisfatto d''o mmodo 'n cuje isso, 'a casa soja e 'a Chiesia jereno trattate. 'E pulitece ammuderate steveno perdenno 'o sustegno 'n favore 'e chille cchiù radecale."
  },
  {
    "text": "Chist'articulo è scritto 'n calavrese centro-merediunale (lengua siciliana: ISO 639-3 scn). Si tenite genio, 'o putisseve traduce' 'n lengua napulitana. Grazzie assaje! U paisi si trova c'à a zona du Mari Joniu, ammucciatu d''e collini, tra 'o mari e a muntagna e tra 'e muntagni 'e l'Aspromonti e d''e Serri. L'origini 'e 'o paisi sunnu d''e tempi antichi d''a Magna Grecia, 'e 'o IV V Seculi avati Cristu, quannu si chiamava Malea ed'era na colonnia 'e l'anticu Locri. Navota era unu 'e paisi chjù mportanti da Calabria. Esti 'o terzu paisi chjù granni p'estenzione da Provincia. E' nu paisi d'arti 'e turismu e 'e magnari bonu, esti riccu 'e storia e 'e tradizioni antichi. Tutti 'e jorni arrivanu turisti pemmu visitannu 'o centru storicu, cu 'e belli Chiesi, 'e Palazzi d''e Gnuri, 'e vineji, 'e piazzetti, ecc. Poi vannu mu visitannu 'o Museo 'e Santa Barbara, 'e l'artista Nik Spatari."
  },
  {
    "text": "'A furmazzione d''a Valles Marineris e d''e ncarzie suoje remmostrano ca nt'â accumenzaglia d''a storia 'e Marte nce steva na gruossa nquantetà 'e acqua licheta. Nu fatto ca mmette nvero se pò truà nt'â Cerberus Fossae, nu surco nt'â scorza 'e cinche meliune 'e anne, arù bene 'o mare 'e chiatro vesebbele ncopp'â Elysium Planitia cu mmiezzo 'o Cerberus Palus. Tuttavota se pò penzà ca 'a morfologgia 'e sti turriene troua causa nt'â sstagnarola 'e curriente 'e lava e nun â ll'acqua. 'A natura d''o turreno e 'a lagnosia termeca spiccicata â chella d''e chianure 'e Gusev, nzemmora ô rrovagno 'e furmazziune cu 'a nfanzia 'e cuppette e 'a summeglianza 'e vurcane, pare ca mettene nvero sta idea. 'A stechiometria mulà frazzionaria 'e ll'acqua nt'â chelle aree jè sulo d''o 4%, ammacà pe bbia 'e mminarale idrate e nu ppe 'o chiatro suprafficiale."
  },
  {
    "text": "N'atu mpurtante canyon jè 'a Ma'adim Vallis, annumenato r'ô termene abbrajeco ppe chiammà 'o chianeta. 'A lungarìa soja jè 'e 700 km, llasco 20 km e appassà na prufonnetà 'e 2 km. Nt'â l'ebbreca Noachiana 'a Ma'adim Vallis pareva nu gruosso vacino 'e drennaggio 'e treje meliune 'e chilometre quatrate. Marte tene 'a parte 'e 43 000 cratie' 'e mpatte cu nu diametro cchiù auto 'e 5 km; 'o cchiù gruosso jè 'o Bacino Hellas, na struttura cu albedo chiara vesebbele mpure d''a Terra. Marte, ppe bbia d''a ggrannizza suoja, tene na prubbabbeletà cchiù vasca 'e chella d''a Terra 'e nu sbuoglio cu nu uggietto â fora, tuttavota 'o chianeta sta cchiù abbeceno â cinghia 'e asteroide e nce sta mpurzì 'a possubbeletà 'e ncuntrà uggiette attrappuliate nt'â ll'orbeta 'e Giove."
  },
  {
    "text": "'O 25 gennaio 2014, 'a versione PS3 'e Minecraft ha superato 'o milione 'e download. 'O 18 maggio 2020, in seguito a 'a pannemia COVID-19, Minecraft ha visto nu aumento d''o 15% 'e nuovi giocatori che hanno portato 'o gioco a diventà 'o cchiù vennuto 'e sempe. 'O 16 ottobre 2023, durante nu evento, Mojang ha rivelato 'e aver vennuto cchiù 'e 300 milioni 'e copie 'o gioco in totale, superanno 'e 115 milioni 'o gioco in seconna posizione: Grann Theft Auto V. Modello:Valutazioni videogioco\nModello:Valutazioni videogioco/aggr\nModello:Valutazioni videogioco/aggr\nModello:Valutazioni videogioco/aggr\nModello:Valutazioni videogioco/aggr\nModello:Valutazioni videogioco/fine\nA versione pe' PC 'e Minecraft è stata accolta bbuonamente dalla critica. 'O gioco è stato elogiato pe' 'a libertà creativa che dà 'e giocatori pe' modificà 'o munno, e pe' quanto è facile fà succedè 'e situazioni imprevedibili ''int'a giuoco. I critici hanno apprezzato 'o sistema 'e crafting complicato, dicenn' che è 'nu fatto importante pe' fà machinima."
  },
  {
    "text": "L'Ennerman pure è nu mob: nasce 'a notte, sape teletrasportarse e piglià oggetti, e attacca sulo si 'o giocatore 'o guarda dritto 'int'' 'e ll'uocchie. Minecraft nun tene nu scopo principale, ma pe' molti giocatori, pe' \"finì\" 'o juoco, tocca abbatte 'o Drago d''o Enn, nu dragone ca sta 'int'' 'a dimensione cu 'o stesso nomme. Ce stanno pure certi obiettivi, chiamati \"progressi\", ca aiutano 'o giocatore a avanzà e scoprì cose nuove. Oltre 'o Sopramonno (\"Overworld\"), che è 'a dimensiuni cchiù realistica e simile 'o munno, esistono altre due dimensiuni: 'o \"Nether\" e 'o \"Enn\". 'O Nether è na dimensiuni ca rappresenta l'inferno o 'o nucleo terrestre, e po' esse' raggiunta tramite nu portale speciale."
  },
  {
    "text": "Ferneva accussì 'a campagna d'Italia, cu na granna sconfitta pe ll'austriace. 'Ndâ campagna d'Italia Napuliòne facette vedé 'a capacità soja assaje strategica addò isso assurbette 'e conoscenze 'e ll'ate e 'e ffacette soje. 'O 1798, preoccupato p''a troppa popolarità 'e Napuliòne, 'o Direttorio ll'affidaje l'incarico 'e occupà l'Egitto pe puté accussì contrastà 'a trasùta 'ngrese 'int''a ll'Innia e p''a danneggià 'ncopp'o livello economico. Grazzje a 'sta campagna d'Egitto se scuprette 'a 'mpurtanza 'e chella terra storicamente parlanno, e 'a ccà s'accumminciajene a fà ricerche archeologiche e doppo poco nascette pure l'egittologgìa. Adoppo na 'mportante vittoria 'int''a Battaglia d''e Piramidi, Napuliòne trasette 'o Cairo e addeventaje 'o patrone 'e ll'Egitto."
  },
  {
    "text": "Accummincia accussì 'a primma campagna d'Italia addò se vede 'o genio milità e puliteco 'e Bonaparte, 'nfatte nonostante 'e surdate suoje fossero cchiù scarze riuscette 'o stesso a scassà cchiù vvote ll'austriace. 'Int''a chiste anne 'o musicista Ludwig Van Beethoven dedica 'o ggiovane generale repubblicano 'a sinfunia nummero 3, l'Eroica ma doppo nu poco 'e tiempo 'o compositore ritiraje 'a dedica quanno Napuliòne addiventaje 'mperatore. Fujene assaje 'e battaglie fatte cu ll'austriace e cu 'e piemuntese. 'O 10 'e majo 1796 distrugge l'urdema defesa austriaca 'nnâ battaglia 'o Ponte 'e Lodi e 'o 15 'e Majo d''a stess'annata trase a Milano. 'O 16 'e majo, venette fatta a Milano ll'Amministrazzione Generale d''a Lummardia addò 'nce stevano sia francisi ca cert'illuministe filo-francise 'e Milano comme Pietro e Alessandro Verri, Gian Galeazzo Serbelloni e Francesco Melzi d'Eril."
  },
  {
    "text": "Ô 1943, però, pe' mmiezo d''a guerra,'a squatra se sciugliette, ma d''e cenne' 'e ddoje suggità, 'a Società Sportiva Napoli e 'a Società Polisportiva Napoli, ô 1945 nascette ll'Associazione Polisportiva Napoli, ca ddoje anne aroppo arrepigliaje 'o viecchio nomme 'e Associazione Calcio Napoli. Aroppo n'ata retrucessione â Serie B pe' illecito spurtivo (1948), 'a squatra finarmente turnaje â Serie A (1950). P\"o campiunato 1952-53 Lauro accattaje 'o svedese Hasse Jeppson p''a cifra sprupositata 'e cientecinche meliune: 'e tifuse 'o chiammajeno picciò 'e cuntranomme ''o Banco 'e Napule\". Ati jucature famuse 'e stu periodo fujeno 'o brasiliano Luís Vinicio (''o Lione\") e ll'argentino Bruno Pesaola (''o Petisso\"). Ô campiunato 1960-61 nce fuje n'ata retrucessione â Serie B; ma ll'anno appriesso Pesaola, addeventato allenatore, purtaje 'o Napule â prumuzzione e a vence' 'a Coppa Italia ('a primma e unneca suggità 'e Serie B a ngarrà sta mpresa)."
  },
  {
    "text": "Pe' mmiezzo r''o tiempo stremenzuto 'a penurdema puntata nun refrettette 'a sciniata rreggenale. Pe' truà na resolozzione ô defauto 'e tiempo, accussì azzellenuto â ffà rializzà ll'urdemo episodio nt'â sulo quattre jurnate, Anno screvette â capo 'a puntata, mprascanno cose maje berute primma. Pe mmiezzo 'e tutte ste prubreme avette â chiantà ê ffà â capo mpurzì 'a sciniata 'e ll'urdemo episodio. Nt'â nu primmo mumiento buleva ffà na puntata 'e chiacchie' e sanza anemazziune; sta penzata mperrò fuje refutata. Nt'ô 2013 mperrò ricette 'e avé fatecato â puntata sechitanno â penzata rreggenale. Aroppo fernuto 'e fatecà ncopp'ê ddoje puntate e penzanno ê sentemiente suoje, rumanette accuoncio assaje. Sicunn'ô cardascio suojo, Toshimichi Otsuki, prodduttore 'e Evagnelion e granne cumpagno r'ô suojo: «Ij crero ca Anno bulette fà 'o vero chillu fenale là»."
  },
  {
    "text": "Rint'ô 1997 'a serie ascette n'ata bota ppe televesione â sera tuccanno 'o 5-6% 'e share, quanno purzine nu 2% jera iudecato n'ennece 'e audienza bbuono. Aropp''a ste primme vote nce fujeno nu cuofano 'e allebbreche. Ô 2003 'o sturio Gainax pubbrecaje na nova edizzione r''a serie anemata, cu 'a director's cut r''a serie e r''e dduje cinematografe r'ô 1997, nu video accunciato e n'audio 5.1, annumenata Renewal edition. Ll'edizione taliana 'e Neon Genesis Evagnelion fuje spenzata â Dynamic Italia. LL'addoppiaggio fuje faciuto rint'â Cooperativa Eddy Cortese e dereggiuta â Fabrizio Mazzotta (ppe 'e primme seie puntate) e Paolo Cortese (pe ll'ati vinte) e verette nzertà, cu Gualtiero Cannarsi, ô \"derittore artisteco\", n'ommo ncummenzato 'e verè tutt''a lucalizzazzione. 'A serie fuje spenzata nt'â trirece VHS cu 'e puntate director's cut e asciute ntra ô 1997 nfin'ô 2001."
  },
  {
    "text": "Pe nu sacco 'e ggente, 'o ppratecà 'a nunviulenza s'add'a vedé comme na cosa cchiù futa ca si fosse surtanto na manera pe cuntrastà ll'azzione o 'e pparole viulente. Essa vô dice' dà na mano 'a ggente cu' tutt''o core , pure si cu quaccheruno nun jàmmo pe nniente d'accuòrdo. E' pe chesto ca c'avessem''a piglià cura pure 'e chille ca nun pratecano 'a nunviulenza. Se capisce, però, ca nunn'abbasta 'a vuluntà: 'stu fatto è na sfida grossa assaje, pecché, pure si nu crestiano se mette 'ncapa 'e addiventà nunviulento, rummane sempe 'o prubblema 'e capì comme s'avess'a fa' pe' vive' overamente 'sta nunviulenza. 'A Nunviulenza fuje nu d''e cunciétte prencepale d''a felosofìa puliteca d''e Viérde, cunfromme sta scritto pure 'int''o Statuto Globbale d''e Vièrde. Isse, 'nfatte, credeno c''a succità avess''a levà 'a miezo 'e mudelle viulente 'e mo' e ca s'avess''abbraccià 'a nunviulenza."
  },
  {
    "text": "'A capacetà 'e 'ngarrà d''a nunviulenza fuje cuntrastata pure 'a chille ca prutestavano contro 'o capitalisemo, ca cercavano na \"deversità 'e tatteche\" p''e demostrazzione ca facettero pe tutta ll'Europa e 'e State Aunite aropp''a prutesta 'nfaccia 'a World Trade Organization (Seattle, Washington 'o 1999). D. A. Clarke, na scrittrice 'mmericana feminista, 'int''o libbro sujo \"A Woman With A Sword,\" (''Na femmena cu 'a spata\") prupone ca, pe ffa addeventà cchiù pruduttiva 'a nunviulenza, essa avess'a esse' \"ppratecata 'a chille ca putessero facirmente ausà 'a viulenza, si sulo 'o vulessero\". Cu cchesto, essa vuleva dice' ca 'e tatteche nunviulente sarranno ppoco o pe nniente ùtele p''e gruppe ca nun songo bbuòne a ausà 'a viulenza."
  },
  {
    "text": "Artícule scritte 'nsud-laziale/cominése\nNa nebbelosa (da 'e latin nebula, nura) è na tròppa nnerstellar e pólvere, dròggene e plasma. 'M pregnipie gl tuèrmene nebbelosa eva addeprat pe nzegnà qualungue cuorp astrenòmeche ruoss, che nen eva né na stella né ne pianeta e né na cumèta, prò ce rrendrávane chell ch'a gl juorn d'uoj chiamam galassie (presèmmie, 'a Galassia d'Andròmeda ze chiamava 'a Nebbelosa d'Andròmeda prima che 'e galassie fússere schepèrt da Edwin Hubble). Cèrt nebbelos tiev 'a caratterísteca d'accògl fenòmene e furmazion stellar, comm a 'e nur molechelar, 'e nebbelos scur e 'e reggiun H II; at, comm a 'e nebbelos a reflession, lúccecane e 'a luc cacciata da na stella che l'attravèrza, comm NGC 1435 che sta tòrn tòrn a 'a stella Mèrepe e 'e Plèjade. At nebbelos angora ze críane dòpp 'a mòrt e na stella, comm a 'e nebbelos planetarie o gl riest e supernòva."
  },
  {
    "text": "D''a so' parte, l'immigrante, soprattutto esso esseno nu immigrante italiano, segnalava l'ora d''a svolta d''o secolo XIV pe' 'o XX, momento 'n cui tanti gruppi etnici, sopratutto europei, migravano comm' coloni pe' faticà, essenno ca nisciuno 'e loro fuje accussì numeroso comm' l'italiani. 'O stato 'e San Paolo nun sulamente aviva mezz' pe' subsidià 'a viajata d''e immigrante, ma contava pure cu' 'na corrente spontanea d'immigrante, attirati o p''o successo d''e loro compatrioti o pe' 'a propaganna ca 'e caficultori e 'o stesso stato facetteno 'n Europa, 'n granne parte d''a vecchia Paolistania, l'immigrazione era destinata a furnì principalmente braccia pe' 'a granne agricoltura. Accussì, malgrado 'o granne numero 'e nazionalità ca partettero pe' San Paolo, chi segnò senza dubbio, fu l'italiano, ca, d''a so' arrivata, contribuì a formà nun sulamente l'economia d''a regione, ma pure 'a so' cultura, usanze, modi d'esse e vedè."
  },
  {
    "text": "'A fermazione è chemmòsta quasce sèmm da ne corz fute teòreche/práteche 'e ddu semmane addó, dòpp gl fennamiénn chemune 'e gl mètede, viéve mmarate 'e tècneche cchiù just a gl ecosestème lecale. Éppúre 'a permacultura ne'rrèsc a ze spann mmiés'a 'a secetà. Holmgren dice ca 'e cáuse suó pregnepalmènn da requède dénn a gl fatt ca prevale 'a cultura scentífeca 'e gl reduzzienism, che nen ze fida é rejètta gl miétede 'e natura cchiù olisteca, mmiés'a gl deminie 'e na cultura 'e gl chenzumisme criata da na veduta ébbìa echenòmeca d''a salute é 'e gl pregrèss é 'a paura da part 'e ll'autoretà pelíteche munniale é lecale 'e pèrd 'a nfluènza séa é gl petére sié se 'a pepelazione jèss appriéss a práteche che vònn arrevà a l'autoseffeciènza é a l'autenemía lecale. A gl 2000 Rob Hopkins criètt gl cungètt 'e cettà 'e transezione m'base a 'a permacultura."
  },
  {
    "text": "Suó cunzederate pessíbbele resorz l'attevetà 'e fòre che predúcene capecciama che ce petéss èss útele, presèmmie secheríe, allevamiénn 'e cavagl, massaríe che predúcene vine, scòle o mercate. 'A permacultura pò èss spasa a ogn tipe 'e reggione comm culline pretose, pannane, zzòne alpine, chiane criate da chiéme o desiért. Vist ca nen ce sta besògn 'e cagnà gl paisagg, è fennamennale studià 'a tepegrafía 'e gl site gnim'a gl quale ze métt mane, pecché chéssa tè na nfluènza ngòpp'a gl microclima, ngòpp'a gl medèll 'e scule 'e ll'acqua, a gl spessore 'e gl strate 'e tèrra bòna, ngòpp'a 'e víe 'e ndrata é ngòpp'a gl paisagg."
  },
  {
    "text": "Gl \"Pigmèe\" suó spartute a tann sottegrupp é ognune d'iss forma ne pòpele:\nSuó spase luongh 'a fascia equateriale 'e ll'Áfreca; stav'a gl Cámerun, Repúbbleca Cendrafrecana, Gabon, Repúbbleca 'e gl Congo, Repúbbleca Democráteca 'e gl Congo, Uganna e Ruanna. Ze tratta 'e chemunetà chemmòst da pòche perzune; gl númmere 'e gl pigmèe afrecane è scanagliate a méne 'e 250.000. A gl Eggitt suó state retrevate screzziune 'e gl 2000 d.C. che párlene 'e gl pigmèe chiamánnegle \"Danzature 'e gl Dèe\" é da ste fatt ze pènza ca abbetávane reggiune ne muare cchiù a nòrd 'e chéll addó ze tròvane uoje, fastima affin'a gl' Ávete Nile."
  },
  {
    "text": "L origìn e' Pignòl song avvòlt into misterò: a' totalè mancànz e' testimoniànz precìs fa sì ca' e' studiòs nun sianò affàtt concòrd into datarè a' nascìt e' chistu paesè. o' Lavìst attribuìsc a' fonnaziòn e' Pignòl a ll'imperatòr Titò Vespasiàn ca' avrèbb mannàt e' sue truppè a fonnàr divèrs paesì ra' Lucanià tra cui Titò, Pignòl e Castrùm Gloriosùm..'O Renninà, invecè, 'int'e' Historiaè ra' cìttà e' Potenzà, affèrm ca' o' pais fu fonnàt ra alcunì nobilì potentìn ca' fuggiròn ra Potènz aropp' esserè statì sopraffàtt dai plebei. Còn l'annò millè, tuttò divènt cchiu' chiarò: o' pais fu governàt dai Bizantìn e poi dai Normannì. o' feudò e' “Vineolà” vienè infàtt citatò into catalòg d''e baronì normannì. cchiu' tardì Federìc II e' Svevià governèrà su tutta a' Basilicatà."
  },
  {
    "text": "In epocà svevà, infattì, intòrn o' 1240, Pignòl è chiamàt dall'imperatòr Federìc II a contribuìr e' spesè e' restaùr ro' castèll e' Lagopesole. Nèl 1266 a' Basilicàt passà 'int'e' manì 'e ll' Agnoìn e poi e' divèrs feudatàr (Rinàld De Pùy, giuann Pipino). All mortè ro' Re Ladislaò, e' succèss a' sorèll Giovànn ca' sembrerèbb avessè abitàt a Pignòl vicino a' Chiesètt e' San Nicolà. Giovànn concèss a Pignòl privilèg e donì tra cui l'istituziòn ra' Fierà. into 1420 a' reginà Giovànn fonnò a' casa Santà Ave Gratià Plenà e' Napolì, megliò conosciùt comm “Casà 'e ll'Annunziatà” a cui donò a' terrà e' Pignolà."
  },
  {
    "text": "Chi decerrà, che 'o parlà latino n'è no gran parlà; e pure Pompeo Magno venuto a Napole, e nnamoratose 'e sto pparlà nuosto, lassaje 'o llatino; e quanno Cicerone nne 'e fece na lavatella 'e capo senza sapone, isso responnette : ca non sapeva chello, che se deceva, pocca si avesse prattecato a Napole, avarria lassato isso porzì 'o parlà latino, pe 'o Napoletano, 'o quale autro non era, che na mmesca 'e grieco, e 'e latino, che faceva na bella lega p'addoc' 'a vocca, palataro e cannaruozzolo. Accossi dice d'avere lejuto a 'e Pistole 'e Cecerone ad Atteco 'o Sommonte nuosto, grolia 'e Napole, a 'o cap. 6 d''o lib. 1 d''a storia soja, tanto fammosa.E po che 'mpertenenzia è chesta, dice', che 'o pparlà Napoletano serve sulo pe 'e boffune d''e commedie."
  },
  {
    "text": "Inniscutibbele fuje 'nfatte 'o ruolo ca 'a costruzzione d''a Via Consulà Campana avette ''int''o sviluppo 'e Quarto. Sto assae fuje costruito d''e Rumane ntra 'o II e 'o I seculo a.C. e cuncepito ppe cullegà 'o sciurente puorto 'e Puteolis, nu d''e cchiù 'mpurtante d''o mmar Tirreno, cu 'a citàdina 'e Capuæ e 'a lì nfi a Roma grazzie 'a Via Appia. Cu 'a favvrecatura d''a via Consulà Campana, tutt''a zzona subette nu 'ncremiento pusitivo 'ncopp'ô chiano cummerciale e economico, innescanno nu periudo 'e sviluppo d''a struttura urbana; d''o studio d''e muvemiente d''a zzona, nun se annò crianno nu uneco centro abbetato, ma na serie 'e abbitazzione rurale. E assjae fujerono 'e opere 'e 'gnegneria urbanisteca e stradale 'ntrapreze d''e Rumane: baste penzà 'a Muntagna Spaccata, na prufona fennitura ''int''a cullina fatta pe cunsentì 'o passaggio d''a via Consulà Campana."
  },
  {
    "text": "'O anno arroppo vinze arret 'a Liga e 'a Coppa Campiuni, ca vinze ppure 'int''a 'e successivi 3 anni. 'Int''ô 1960-1961 devenne p''a settima volta campiune spagnuolo e p''a primma vota campiune d''o munno. Arroppo fuj Campiune 'e Spagna e vinze 'a decima coppa d''o Gennerale. Fing'ô 1964-1965 vinze sembre 'a Liga, e 'int''ô 1965-1966 vinze 'a Coppa campiuni. Ppoje d''o '67 o '69 vinze 2 vvote 'a Liga. 'Int''ô 1969-1970 vinze 'a ccoppa d''o Generale. 'Int''ô 1971-1972 vinze 'a 15a Liga, e 'int''ô 1973-1974 'a coppa d''o Generale. Dal '74 a 'o '80 divenne 5 volte Campiune spagnuolo e n'ata vota campiune d''o Generale e vincitore d''a coppa d''o Rrej. 'Int''ô 1981-1982 vinze 'a ccoppa d''o Rrej. 'Int''ô 1984-1985 vinze 'a ccoppa d''a Liga e 'a Coppa UEFA. Dall\"85 a 'o 90 vinze 5 Ligas, 1 coppa UEFA, 1 coppa d''o Rrej e 2 Supercoppe 'e Spagna."
  },
  {
    "text": "A 'a staggione d'ô 1840, fuje funnato ll'opeficio 'e Pietrarsa, nfra 'e comune 'e Napule e Portici, p'â pruduzzione 'e manufatte 'nfierro a uso navale e ferruviario. Grazzie pure a ll'esperienza d'ê ttecnice ngrese, deventaje susso 'o cchiù gruosso stabbilimiento 'e funneria 'ncopp'ô terretuorio taliano. Sempe cu' Ferdinanno II, fujeno custruite 'e primme unetà a vapore d'â frotta, custituite 'o Cuorpo d'ô Persunale 'e Pilotaggio, 'o Cuorpo d'ê Cannunie' e Marinà e istituite, ''int'ô stabbelimiento 'e Pietrarsa, na Scuola 'e Ngegne' Meccanece comme pure na Scuola 'e Maccheniste. Ll'Armata 'e Mare accussì se cumpuneva:\nPure: 4 bummardie', 21 cannunie', 7 bove, 12 scorredoie, 8 leute, 4 paranzelle e ate 23 legne suttile. Signala 'na vvoce Archivio Tutte ll'articule 'n vitrina"
  },
  {
    "text": "Primma d'â Rivuluzzione franzesa d'ô 1789 e d' ê uorre napulioniche ca aroppo venetteno, 'a dinastia d'ê Burbone guvernava 'o stesso 'ngopp'a Napule e 'a Sicilia ,spartute però ll'nu cu' ll'ato (cu ll'isola 'e Malta comma cuncessiona territuriale p'ô Suvrano Melità Urdeno 'e Malta). Generalmente s'ausa 'o termine \"Regno d'ê ddoje Sicilie\" pe' 'nzignà tutto 'o periedo ch'ê Burbone hanna guvirnato 'ngopp'a 'sti terre (a partì zoè d'ô 1734). 'O 10 'e majo 1734 Carlo 'e Burbone, figlio 'e Filippo V re 'e Spagna e d'Elisavetta Farnese, trasette a Napule; 'o 25 'e majo 1734 scunfeggiette definitivamente ll'austriace a Bitonto (Guorra 'e succissione pulacca), cunchistaje poje 'a Sicilia e 'o 2 'e jennaro 1735 addiventaje Rre 'e Napule \"senza numerazione specifica\"; a luglio venette 'ncurunato a Paliermo pure Re 'e Sicilia. Pe'tramente, cu' decreto 'e ll'8 'e giugno 1735, Carlo istituotte 'a Real Camera 'e Santa Chiara, nuovo organo giurideco-ammenestrativo."
  },
  {
    "text": "'Sta 'rrevutata fernette però ambresso ambresso, 'e meglie cità d' 'a Sicilia nun 'ngarrajeno a truvà n'accordo vero e proprio ll'une cu' ll'ate (a Messina e a Catania nun jeva 'a ggenio ca s' 'a cummanasse Palermo sulo) e p' 'e Burbone fuje facile overamente a d' 'a luvà a miezo stesso 'sta 'rrevutata. 'O primmo 'e luglio 1820, â nutizzia ca â Spagna êva stata ripristinat'a Custituzzione d' 'o 1812, a Nola na cumpagnia 'e surdate cu' Michele Morelli e Giuseppe Salvati 'ngapa a tutte arrevutaje. 'Sta 'rrevutata ll'appujajeno pure cierte ufficiale 'mpurtante 'e ll'esercito, comm'a Guglielmo Pepe. Ferdinanno, visto ca nun s'eva possibbile a dda fà fernì stessa 'sta 'rrevutata, accuntitaje a tuttuquante e c' dette 'sta Custituzzione, nummenanno 'o figlio Francesco comm'a vecarjio d' 'o suojo."
  },
  {
    "text": "'A vanguardia d'â Revuluzzione franzesa fuje, p'ê pprencipie d'ê sujo 'e Razziunalismo, Egualetarismo e Cuntrattualismo, 'o gruppo d'ê ffilosofe d'ô XVIII seculo d''a currente 'e ll'Allumenismo, nfra 'e quale se recuordano: Charles-Louis 'e Monteschieu, Voltaì, Jean-Jacches Rousseau e accussì via. Chiste detteno 'e bbase adiologgeche 'e partenza pe' nu pruggetto 'e rennuvamiento statale, pure se 'e ccause maggiure ca lla scatenajeno s'hann'a cercà 'ncap'ê cunnezziune 'e grosse patenze d''o ceto vascio. 'A sucietà franzesa era tanno spartuta nfra tre urdene: 'o Crero, 'a Nubbirtà e 'o Tierzo Stato ca da sulo rappresentava 'o 98% 'e ll'intiera pupulazzione nazziunale; chiste aleggevano d''e rappresetante ca furmaveno 'e ttre came' d'ê State Generale. 'O 17 'e giùgno 1789, aroppo nu periudo 'e 'mmubbelismo, 'o Tierzo Stato, cu' parte d''e nobbele e d''o crero, s'annumenaje \"Assemmlée nationale\" (Assemmlea nazziunale) c'ô quateno 'e s'adentefecà comme ll'uneco urdeno legalezzato e rappresentante d'ô populo."
  },
  {
    "text": "Nun 'e meno sta culleganza fallette, e 'int'' 'a l'aùsto 1128 Onorio a Benevento numenaje Ruggiero Duca 'e Puglia. 'A resistenza d' 'e barune fuje sustenuta 'a Napule, Bari, Salierno ed autre citate che tenevano l'obbiettivo d' 'e llibbertate cìviche. A settembre d' 'o 1129 Ruggiero fuje pubbrecamente ricanusciuto come duca 'e Napule, Bari, Capua e l'autre. Illo accuminzaje subbeto subbeto a custrìgnere ll'ordene 'int'' 'ê pussiesse Autavilla, onne 'o pute' d' 'o duca era 'o cchiù debole. P'agghiuntà assieme tutte ste state, 'o titolo reale pareva essenziale e 'a morte d'Onorio 'int'' 'o frevaro 1130, sechita 'a na doppia nomina (Papa e Antipapa) c'abbenette 'int'' 'ô mumento decisivo. Nt' a ll'elezzione d' 'o nuovo Puntefice sbuttaje na seperazzione nfra Papa Nnucienzo II, eletto c' 'o sustegno d' 'e Fragnipane e Papa Anacleto II sustenuto d' 'e Pierliuni."
  },
  {
    "text": "'O 5 austo 'o rapper pubbrecato 'a canzuna 'A bestia in me, brano ca' arape 'o mixtape d' 'a Machete Empì Machete Mixtape Vol. 3. 'O 2 settembre viene pubbrecato sulamente 'ncopp 'o sito d' 'a Red Bull 'o videoclip d' 'o brano Venice Beach, pigliato pur'isso da Machete Mixtape Vol. 3. 'Int'' 'o 2012 Salmo è stato accusato 'e omofobia pe' na frase d' 'a canzuna Merda in testa, ca' rice \"Si ess' tenut nu' figlio gay l'essa pestat' sicuramente\". 'O rapper s'è difeso cu' chesti' parole: «'E gay nun so nu pubblema pe' me, nun accetto chi fa l' “omo-esibizionista” che cu' 'a scusa 'e esse' 'ncumpreso vann pa' via cunciati malamente comm zie cu' 'a barba e 'e pile 'int'' 'o culo, nun accetto quanno vogliono mette' 'ncopp 'o web “foto 'e nudo-artistico” mente s'inculano assieme, da vomito!"
  },
  {
    "text": "Aroppo, però, na forta eruzziòne d' 'o 1631 cu ll'e malamente San Giorgio, distruggenno 'o centro citadino, 'a chiesa 'e S.Maria d' 'o Principio e tutt''e documiente storiche ca esse cunzervava. Sulo poche costruzzioni se salvajeno, comme 'a stessa chiesa 'e \"San Giorgio Vecchio\" e 'a cussìdditta \"Tòrre Ummarino\". ''Int'o 1670 vene recostruita 'a chiesa 'e S.Maria d' 'o Principio, 'ngopp'e rieste 'e chella 'e primma e 'o Casale accummencia n'ata vota a se pupulà. 'A cità è canosciuto nu periodo florido e ricco assaje asott' 'o duminio spagnuolo e ancòra 'e cchiu sott'e Borbone, grazzjie 'e iniziative promosse â Càrlo III, ca dette impulso 'e attività economiche a tutta 'a zzona vesuviana. Fuje a chillu periodo ca 'a cità addivintaje luogo 'e villeggiatura 'e famiglie nobbele napulitane, comme testimonieno 'e nummarose ville d' 'o '700."
  },
  {
    "text": "Infatte si vedimmo 'e dipinte 'e ll'ebbroca, 'o Vesuvio nun vene disignato cu' ll'asciuta 'e fuoco d' 'a bocca, ppe'tramente viene raffigurato cu' na folta vegetazzione ca arriva 'nfino ô crate'.Nu fatto è sicuro overo: 'o paese deve 'o nomme suojo â forta e granne devozzione ô santo Giorgio.'E Sagnorgese scigliettero nu santo ch'tenesse fama 'e commattente, 'e taumaturgo, ch' ajutasse contro 'o periculo d' 'e nemmice e 'e ll'evente naturale,pe' chesto scigliettero San Giorgio, ca già a Napule era canasciuto mmiez'e pove' e 'e cuntadine. É ppure overo ca 'a chiesa 'e Furcèlla San Severo ''int'o IX seculo veneva tuttavota chiammata 'e S. Giorgio (Maggiore) e ca chesta chiesa teneva assaje pussedimiente ''int'a zona vesuviana e 'ncopp'o territorio ca poje dette origgine ô paese."
  },
  {
    "text": "Roma refà n'allianza nòva che gl Sannite é chemmatt affiangh a iss condr a gl Sidicine, gl Cammane é gl Latine, pe gl quale gl abbannone e Teanum è ne bbrutt còlp pe 'a cunemía séa. D'allescì, a 'a prima uèrra sanníteca ze ngatèna 'a uèrra latina. Roma ze spann pe tutt gl Lazie é 'a Cammania, é sse fatt 'a métt faccefronn a gl Sannite. Viéve appriéss ddu uèrr lòngh, 'a secunna uèrra sanníteca é 'a tèrza uèrra sanníteca che dúrane da gl 327 p. C. a gl 290 p. C (quann gl Sannite z'arriénnene). Sse lúteme piérdene na part e gl tretòrie sié é tiéve a spustà gl chemmine ngòpp'a gl ávete Velturn, ne ccone cchiù a sudd-èst e gl Lire. Pe 'e cchiù tiéve a dà paricchie suldate a Roma."
  },
  {
    "text": "'O santo patrono è sant'Antuono abbate, 'mmente comme prutettore e cumpatrono 'a cità tene pure a san Cilardo Majella. Pupulazzione cenzita"
  },
  {
    "text": "Alliate ARSS Asse Pajise neutraleÊ 4:45 d''o 1º settembre 1939, autilizzanno comme peléja 'o ncidente 'e Gleiwitz urganizzato dê servizie secriete germanise , 'a Germania ràje nnizio a ll'operazione milità cuntro 'a Pulonnia: cinco armate d''aWehrmacht forte 'e 1 250 000 uommene, 2 650 carrarmate e 2 085 apparècchie d''a Luftwaffe mmasetteno 'a Pulonnia cu n'attacco a ttenaglia, mpieganno l'innuvateva tatteca milità d''a uorralampo o Blitzkrieg. L'eserceto pulacco cuntava nu melione 'e uommene, devierse centenara d'autublinno e ccarrarmate 'e mudielle lieggie o antiquate, cu ll'appuojo 'e sejeciento apparècchie 'e mudesta qualetà; 'a resistenza d''a Pulonnia fuje perciatevo e capatosto, ma nun bastantemente cunsistente e ccuordinata: 'e gennerale pulacche d'aità ammarrunajeno 'e dessipà ll'eserceto luongo ll'estensione ntera d''a fruntiera cu 'a Germania, rennennose vulnerabbile ê rapide sfunnamiente d''e panzer turesche ca riascetteno a sfunnà 'int''e retrovie nemmiche comprenno manope' d'accerchiamento larghe."
  },
  {
    "text": "Ll'8 settembre 'e primme carrarmate germanise jognetteno ê porte 'e Varsavia ranno 'o via a na vattaglia feroce, tramente 'a maggiore parte 'e ll'eserceto pulacco veneva metodecamente ntorniato dinto sacche isolate e arreduce' a nniente 'int''o giro 'e dduje o treje semmane. 'Int''o timore 'e n'attacco d''a Franza 'a punente, 'e turesche decidetteno d'accelerà 'e tiempe d''a scunfitta pulacca e ccummenzajeno a ccurpì Varsavia cu na serie 'e bummardamiente a ttappéto; comme cunsechenza, dinto cuorso 'e vinte juorne 'a cità cuntaje quase 26 000 muorte e otra 50 000 ferute ntra 'a pupulazzione civile. 'A chello mumento, 'o cunflitto assumette 'o caratte' 'e na uorra tutale: milità e ccivile fujeno uggualmente cuinvolte, cummattenno desperatamente p''a vittoria e a ccampà. 'O 17 settembre, 'n linea cu quanto previsto 'int''o patto Molotov-Ribbentrop, l'Aunione Suvieteca mmadette 'a Pulonnia 'a ll'est ncuntranno scarsa resistenza."
  },
  {
    "text": "Pe mmienzo d''e ssurgente tradizziunale orale, tenimmo nutizzie d''a Sicilia accummenzanno d''o tardo neolitico, vo' dice' accummenzanno d''a fine 'e ll' età d''a preta e nfra ''o miezzo 'e ll' età d''o rramme e d''o bronzo. E' pe mienzo 'e ste cunte e lliggenne ca sapimmo ca 'e primme ad abbità ll'isula fujeno 'e Ciclope ed 'e Listrigone. 'E Ciclope, secunno 'a liggenna erano ommene 'e statura sprupurziunata, cu'n sulo uocchio ncopp''a fronte, gente manza ca se dedicava â pasturizia, mente 'e Listrigone erano chenche viulente 'e latre e assassine: barbà. Anticchia 'e tiempo doppo, verso 'o secolo tridicesumo a.C., primma d''a distrutta 'e Troia, certe ggente 'e ll' Iberia sbarcajene 'int''e ccoste nord-occidintale d''a Sicilia e cuminciajeno a curtivà 'a terra e a organizzarese in cumunità. Percciò nun se trattò 'e n'accupazzione ma 'e 'na migrazzione, pe truvà nu puosto meglio e cchiù tranchillo."
  },
  {
    "text": "Nt'ô 2013 Lynzee Lam 'e Anime News Network ô nzertaje ô primmo puostro ntr'â ll'isse «cchiù cacarone r''a storia 'e ll'anemazzione nipponeca», recenno tuttavòta 'e jesse' sciuocco r'ê busse e r'ô rialismo psicologgeco. Mpurre 'o cardasco suojo, Martin Theron, parlanno r'â pellicula Evagnelion 1.0, ô eloggiaje pp'a stissa cosa. Ramsey Isler 'e IGN annumenaje Shinji Ikari cumm'ô meglio perzunaggio r''a storia 'e ll'anemazzione giappunese, parlanno buono r''a reggenaletà r''o caratte' suojo. Sicunn'â isso, nfatte, 'o perzunaggio jè 'o ccentro 'e allaie e 'e paleja ntr'â ll'appassiunate ppecché bene beruto cumm'â «nu muccusiello, jodio, mallardo, michelaccio e mantrone», respunnenno ê tartarelle ricenno: «E quale guaglione 'e quattuordece anne nun sarrìa stato accussì, aropp'â tutto chiello ca passaje isso?». Isler chiurette 'o cummiento ricenno: «Shinji jè nu perzunaggio ca scannaglia 'e spettautre, ca nu rà ô pubbreco nu pute' fantasy cummo se pò beré nt'â na morra 'e anime autre â Evagnelion."
  },
  {
    "text": "'A puntata fenale r''a serie, arù 'a becenna se schiaia nt'â cuscenza r''o uaglione, fernesce cu 'a scritta «Ô pate mejo, grazzie» e «Â mate meja, addio», e Shinji lassa 'e sentemiente 'e recaglia pp''o pate e sbennegna pe sempe 'o sfiolo pp'a mate soja. Simmé jè temmeruso 'e ffà male o jesse' feruto r''o cuntatto nt'ô episodio fenale r''a serie e rint'ô cinematografo The Enn of Evagnelion 'o fegliuolo accapa 'e campà nt'ô munno bero cu ll'ate crestiane, lassan'ô Perfezziunamiento 'e ll'Ommo e azzettanno â ll'ate perzone. Shinji fuje ntreppecato cummo 'a n'alter ego r''o leggista r''a serie, Hideaki Anno. Sicunn'â Ramsey Isler 'e IG 'o perzunaggio jè nu schiecco r''e sentemiente r''a malincunia ca passaje Hideaki Anno fravecann'â serie."
  },
  {
    "text": "Custritto ô IX seculo 'a Guaimario principe 'e Salierno a accettà comme proprio duca 'o frate, Guido, 'o Ducato 'e Surriento riprennette 'a suoja autonomia aropp''a morte 'e st'urdemo p' ll' arrefonne' aroppo ''int''o 1137, assurbito ''int''o novo regno d''e Nurmanne. Surriento secutaje 'a mmò 'e sorte d''o regno, nun senza ribellione e cunflitte, specie 'a ll'inizzio do periudo aragunese. Ô 1558 fuje presa e derubbata d''e Turche, 'int''o 'nvierno d''o 1648 'a cità sustenette valorosamente ll' assedio 'e Giuvanne Grillo, generale d''o duca 'e Giusa. ''Int''a chiazza principale, Chiazza Tasso ce sta na statua raffigurante 'o titulà 'e essa, Torquato Tasso, puota surrentino celebre ''int''a tutt''o munno. 'O 14 'e fevvraro è 'a festa' e S. Antonino abate, 'o patrono 'e Surriento. 'O centro storeco mostra 'ncora 'o traggiato ortogunale d''e strade 'e origgine rommana, mentre verzo monte è circunnato d''e mura do '500."
  },
  {
    "text": "L'isula è addivenuta tale addoppo 'o taglio d''a penisola eseguito durante 'a costruzzione d''o fossato d''o Castiello Aragonese, trasfurmato chiù doppo ''int' 'o canale navigabile ca mette in comunicazzione 'o Mar piccirillo cu 'o Mar Granne. Chistu ccà, chiammato cchiú frechentemente \"rada\", in quanto se truovano 'e navi in attesa, è separato d''o Mar Ionio â ll' Isule Cheradi 'e San Pietro e San Paolo e â Capo San Vito. 'O Mar piccirillo è â cunziderarse nu mare interno, pertanto, presenta probleme 'e ricammio idrico."
  },
  {
    "text": "Ncopp' 'a salute d' 'a gente causasse effette divierze 'e malatia: Aumento 'e tummore, malatie d' 'a pelle e d' 'o sistema 'e sciato, allergie ncopp' 'a gente ca nun è stata maje allergeca, malatie 'e tiroide, broncopatie e malatie d' 'e stentine. L'acqua 'int'' 'a terra d' 'e fuoche è nun-potabbele. Nu 'e sti mutive è ca pure l'acchedutte, puzze e 'a rezza idrica 'n generale, viecchia, permette 'a cuntaminazione 'e ll'acqua. Ll'acche 'e sta zona sono 'e cchiù cuntaminate d'Europa pe' bbìa ca 'o rifiuto tuosseco scurresse quanno chiove a 'e sciumme, acchife' e puzze. Na vota 'a cuntaminaziona è trasuta din' 'o sistema d'acqua è ffàcile ca scorresse pure nzin'a rezza idrica. 'Int'a 2013 nu cumitato milità 'e lle State Aunite pigliaje mmostra ' ll'acche e 'a terra e se scummigliaje c' 'a maggior parte 'e ll'acche e tterre d' 'a terra 'e fuoche song'avvelenate."
  },
  {
    "text": "Se so' truvate cummoglie 'e rote, cumposte 'e scarto 'e fraveche nnustriale, amianto, pelle, cuorio, scarte 'e spitale, velene, survente 'e fraveca, scorie 'e funnaria, morchie 'e nafta, povve' tuossece, uoglie minerale, lòte 'e fraveca, acite 'e fraveca, scarte d'uranio, ecc. 'E fuoche songo fatte pe' fà scumparì 'a munnezza luvannola 'a miezo. 'E mafiuse l'ausassero pe' se fà spazio 'a vota ca nun se lassano cchiù pe' terra 'e rifiute origginale. Pe l'appiccià s'ausano materiale commustibbele:\nCu chiste techniche s'appicciano fuoche 'int'' 'a terra d' 'e fuoche. 'E chesta manera 'e velene e ati munnezze addeventono gas e povve' tuossece. 'E munnezze pericolose se so' abbannunate mmiez'a via, miez'a nu campo 'e campagna, 'int''a na fraveca abbannunata, ca ponno a nu cierto mumento esser'appicciate cu ntenzione o senza. 'E scarreche scafutate songo pizze addò s'annasconneno atterrate 'e munnezze pericolose."
  },
  {
    "text": "'O pate d'ô futuro mperatore nun fuje schitto senatore; avette âti ccariche assaie 'mpurtante, comme: 'o procunsulato 'e ll'Asia, 'o cunsulato e ''int'ô 76-77 'o guviernaturato d'â Siria (Legatus pro praetore Syriae). 'A carriera 'e Traiano cumenciaje c'â sceveta soja 'e s'arrulà 'n ll'esercito rumano. Sechette 'e vvarie tappe d'ô cursus honorum urdenario; fuje chestore, pretore e llegato. Fuje appriesso trebbuno melità e console, nzieme cu Manio Acilio Glabrione, ''int'ô 91, pettramente 'ncap'ô 96 diventaje Guvernatore d'â Germania, 'o lluoco cu 'a fruntiera cchiù pottusa 'e tutto ll'Impero. Secuteiaje ll'imperatore Domiziano cuntro 'e ppopule d'â Germania, iognenno a esse''o cchiù canusciuto nfra 'e ggenerale 'ncapo a ll'accesione d'ô Princeps ''int'ô 97 aroppo Cristo. 'O successore 'e Domiziano, Nerva, viecchio senatore, nun appuiato da ll'esercito, aduttaje Traiano comme figlio e arede pe' llo ausà comme ntrammiezzo nfra 'o senato e ll'esercite ''int'â primmavera d'ô."
  },
  {
    "text": "'A Repubbreca 'e Turchía ('int'â lengua turca Turkiye Cumhuriyeti) è nu Stato 'int'a ll'Asia e ll'Europa. Solamiente 'o 4 perciento d''a superficie d''a soja se trova 'int'â ll'Europa. 'A capitale soja è Ankara. Ll'inno nazziunale é l'İstiklâl Marşı\n'A Penisula Anatolica è stata 'a patria 'e na retena 'e civiltà e organizzazzione statale pe' tutto 'o corzo d' 'a storia 'e ll'umanità. 'Nfra 'e vvarie civiltà ca ccà se sviluppajeno ''int''a ll'antichità, nce stanno ll' Ittite, 'e Friggie, 'e Tracie, 'e Lidie, ll' Armene e ll' Ellene(Grece).'Ncurpurata ''int''a ll' Impero Persiano, Macedone, Romano e Bizzantino, ll'Anatolia arrevaje ô medioevo ca fernette mman'a na stirpe tribbale 'e ll' Oghuz, d' etnia turca, a partì d' 'o XI seculo, aropp'a vittoria ngopp'a ll'esercito bizzantino 'e Romano IV Diogene, attenuta ''int''a battaglia 'e Manzicerta."
  },
  {
    "text": "Gl spannemiénn d''e Universitas rrennévene cchiù sémmlece a rescògl 'e gl pacamiénn: gl pacamiénn pe gl rennòve d''e cugnessiune se facéva attraviérz gl rappresennann é 'a somma venéva spartuta tra gl síngule cettadine. Dénn a sse períede cresciérene pure gl servizie ch'avéven'a mbrestà chigl a chi s'évene date gl terrine, addevennate terrae 'e servitio. Comungue, a gl 1137, Reggiére II arraffatt 'e tann recchézz ammennenate dénn a gl menastèrie pe pajà 'e spése meletà che servévene pe cunguestà gl Rrégn 'e Secilia. Da nnann chemenzètt ne períede 'e calata. Gl petére abbazziale a sse períede fòtt, nfatt, lemetate da fòre, chemenzènn da gl Nermann che ghevernávene gl sudd d''a Penísera. A gl 1199, 'e trupp mmeriale assediárene l'abbazzía stabbelènnese a Sann Germane."
  },
  {
    "text": "Dòpp 'a battaglia 'e gl Garegliane 'e gl 1503, che segnètt gl pregnipie 'e gl deminie aragunése ngòpp'a gl sudd, 'a Tèrra 'e Sann Beneditt addevennètt part 'e gl Rrégn e Nápele. 'A fine uffeciale d''a segneria fòtt a gl 1806 che 'a scagnellazione 'e gl deritt fiudale. Che 'a pèrdeta 'e gl petére temmerale 'a geresdezzione 'e ll'abbazzía ngòpp'a gl terretòrie tòrn tòrn remanètt sulamènn acclesiasteca, comm abbazzía terreteriale: gl abbate évene assecciate dénn a 'e fenziune a viéscheve diecesane, pure se a 'a cchiuppart e 'e vòte nen évene freggiate 'e gl caráttere peschepale."
  },
  {
    "text": "Primma r'ê uorre revoluzionarie franzese (1792-1802), 'o Regno 'e Napule era cuvernato da 'o burbone Ferdinanno IV, isso se mettette contro Napulione Bonaparte a 'o fianco d'â terza cualizione, ma cu 'a scusuta 'int'â battaglia 'e Austerlitz e cu 'a cunsechente pace 'e Presburgo (dicembre 1805), fuje ubbrecato a lassà 'o regno 'int'ê mmane d'â Franza 'ncapo d'ô 1806 e a se retirà in Sicilia. A ll'accumenzaglia, 'o trono napulitano fuje rato a nu fratiello 'e Napulione, Giuseppe Bonaparte, ca mperò, 'int'ô 1808, devennette rre 'e Spagna renuncianno a 'o primmo titulo: sagliette mperzò, a 'o trono 'o cugnato e generale 'e Napulione, Gioacchino Murat. Chesto mpurtaje 'o sestema llegale e suciale franzese e fuje ferele alliato r'ê francise, abbenché, adopp'â battaglia 'e Lipsia (1813) fuje custretto a lassà 'a Granne Armata pe' sarvà 'o trono."
  },
  {
    "text": "Asotto 'o capo lloro Árpád, ''int''o 896 ll' Ungari, nu populo d' 'e steppe furmato 'a varjie tribbù, accustabbile ô ceppo linguisteco ugrico ('a principale d' 'e ca era chella d' 'e Magià), arrivanno 'a ll' Urali (cu' na migrazione ca duraje pe' assaje secule), attraverzo 'a Khazaria, ll' Ungari se 'nzediajono ''int''e chianure d' 'o medio Danubio, ca aroppo 'a distruzzione d' 'o regno 'e ll' Avari 'a parte 'e Carlo Magno e 'a sicuonte morte d' 'o stesso Carlo Magno, era stata occupata pure 'a varie tribbù slave d' 'a Granne Moravia 'e Svatopluk. Siconno 'o storeco Gyula László, 'a classe suvrana e 'a cavalleria armata d' 'o popolo 'e Arpad seva turca."
  },
  {
    "text": "A pprimmo acchitto, ce steveno sulamente pochi rregole e Wikipedia crisceva innipennentemente â Nupedia. 'E primme collabborature venevano 'a Nupedia o puro 'a ricerche fatte 'ncopp 'o webb. Verzo 'a fine d''o 2001, Wikipedia cuntava mmerzo 20.000 articuli e 18 edizioni in lengue diverse. Criscette nfi a arrivà a 26 lengue verzo ô termene d''o 2002, 46 ô termene d''o 2003 e 161 ô termene d''o 2004. Pe nu cierto tiempo, ce stettero sia Nupedia che Wikipedia, fi a ca 'e server principale jetteno 'n tilt ô 2003 e tutte ll'articuli venettero raggruppati ''int' 'a Wikipedia. C''a scusa d''a pubblicità e d' 'o fatto ca Wikipedia era gestita sulo â ngrese, nu gruppo d'utenti spagnuoli lassajeno a Wikipedia e criajeno 'a Enciclopedia Libre, 'o febbraro d' 'o 2002. N'anno aroppo, Wales annunciaje ca Wikipedia nun avev'a tenè cchiù 'a pubblicità, e 'o sito fuje spustato 'ncopp 'o dominio \"wikipedia.org\"."
  }
]