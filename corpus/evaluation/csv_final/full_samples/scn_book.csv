Dialect,Domanda,Risposta
full,x,"'Na vota s'arricunta ca cc'era un patri, e avίa 'na figghia chi si chiamava Rusidda, e la mannava a la scola nni 'na maistra; pirchì a la casa nun avίa a nuddu
Sta maistra avίa un àstracu, chi vinia a facciu di lu Re
Stu Re avίa un figghiu, ch'affacciava spissu spissu 'nta stu pitterra
'Na jurnata s'attruvò a 'ffacciri Rusidda e cantava nto nto ron tò! nto nto ron tò! e lu Riuzzu cci spijau:
Rusidda ntontorontò, Quantu pampini cc'è 'nta lu basilicò? Rusidda 'un cci sappi arrispunniri: e si nni iju nni la maistra, confusa
La maistra cci dissi:
Chi hai?"
full,x,"Assira mi curcavi nni la maistra , e fici 'na nuttata di vutàrimi e svutàrimi, chi cridia ch'eranu purci e cimici; ma la cosa 'un era chista: ch'era lu Riuzzu chi mi 'ncuitava
Zittu, figghia mia
cci dici lu patri
ca ora pensu io, chiddu ch'hê fari
Accatta lu megghiu cavallu chi cci puteva essiri , e poi fici fari 'na cintura tutta un pezzu d' oru
Pigghiati sta cintura, mèttiti a cavallu, e avi' a jiri a passiari sutta lu palazzu di lu Re
Accussì fici Rusidda: si misi a cavaddu, e dda cintura 'mmanu, e a gridari:
A cu' vasa lu culu a la mè mula, Io ci dugnu sta bella cintura!"
full,x,"Dicidi ncapu a zoccu s'àvi a parrari
Scarta na cosa di discurriri 'n antìcipu. Capaci ca a guerra palistinisi/isdrailiana è n'anticchia pisanti, ma putiti scartari na cosa comu “unni ti piacissi viaggiari”, “lu furmaggiu va câ pasta cû pisci?”, “lu sicilianu avissi a èssiri lingua cu-ufficiali 'n Sicilia?” Nun avissi a èssiri na cosa troppu ntilligenti, ma armenu na cosa pi stimulari i cristiani scanusciuti a parrari. Grapi e chiudi
Quannu i cristiani vennu â tàvula, salùtali 'n sicilianu. Quanni siti nzèmmula, puru ca siti sulu 'n dui, putiti “rapiri” lu macadaru, e ntrudùrivi e diri picchì vinìstivu. Appoi, putiti attaccari a chiacchiarijari siddhu vi veni fàcili. Si nun veni fàcili, poi accuminciari chî palori novi, appoi lu testu, appoi l'argumenti ca scartasti. L'òrdini nun è mpurtanti - a cosa mpurtanti è ca vi sintiti còmudi, manzi, e ca parrati a lingua siciliana senza giudicari."
full,x,"Gli arrè gli chiamavu, ilu cosu furunu fattu accummu l'atra vôta
Chistu ivu dagli cumpagnu, i ci dicivu:
«N' ave' paura, fattu dà' gli barilu du vinu accummu l'atra vôta, i eccutu lu funu pu lucar- m'hai arruvinatu, mò iè stivu allu megli du la pesca i m'avi' munutu a tollà'!» S'arrabbiarunu tutti duia, i duvevanu passà' 'un fossu
Gli lionu zummavu cu' 'un mumentu, ma gli asunu cadivu a terra a la fanga, i nun putivu mancu arruscì'
Gli lionu gli rucacciavu
Annanna gli asunu ci dicivu:
«Cummà', mo cu steva pu scavà' 'un fiumu, mu si' munutu a tollà'!» Su rumuttirunu a rucamminà', i arrivarunu a 'un giardinu 'n dò ci steva 'un muru jàvutu jàvutu
Gli lionu, cummu 'un lepru, zumpavu, ma gli asunu rustavu cullu ciancu pu' l' aria
Gli cummà' gli azzicavu, i annanna gli asunu su lagnavu dicennuci:
«Eh cummà' cu m' hai fattu nun su sa, iè steva a fa' prova a vudè' si pusevunu du più gli quarti du dretu o chigli duvantu!»
«Oh sì' prôpriu
ci dicivu gli camparu sê
'un sbrancalionu!» S'arrabbiarunu, i pu 'un fattu s'abbattirunu cu 'na volupa
Gli lionu ci addummannavu:
«Dimmu mo tu, cummà', ch' allimalu è chistu?» La volupa, birba, ruspunnivu:
«E 'n asunu, nun lu vidi lu 'recchiu cu tê'?» Annanna gli lionu dicivu:
« Volupa, ci gli vulemu magnà', fagli tu!»
«Ah!"
full,x,"ca chella s'avivu lacota i avivu riuta cu gli maritu
Gli arrè, cummu la vudivu, la baciavu, l'a lu- civu:
«Statt' attentu, purché gli fratu te c'è capitatu, i ci duvissu capità' pura tu; basta fa' la paci te'.» Annannu su muttivu a rucercà' pu' la casa, i passarunu lu tre dì dustinatu, i accusì fu accisa pur' issa
Gli fratu più zicu apprima da i' dagli arre, più birbu, la nottu nun faciva atru cu a punzà' accommu putivu fa'
All' ultimu punzavu da i' a chistu paisu
Accummu arrivavu, ivu a dumannà', all' scarpari i a la pastoru, accummu facivunu quannu duvevunu fa gli scarpu i lu vestì a la figghia dugli arrè
Chisti ci ruspunnirunu:
«Siccommu gli arrè te' 'na bella statua dulia figghia, nuia tullamu la musura scmbru a chista statua.» Annannu punsavu da i' all' 'refici, i facíu fa' 'un cavagli tuttu d'oru, i ci su ficcavu issu drentu
Tuttu gli paisu ieva a vudè' 'stu begli cavagli, i accummu lu sapiu gli arrè subbitu gli manna vu a tollu pu fagli vudè' a la figghia
La nottu 'st' arrè tullivu 'stu cavagli i gli munavu a la figghia
Annannu chistu cu stivu allocu drentu vudivu tuttu chellu cu facivu gli arrè
Accummu arrivavu annò' stivu la figghia, gli passavu, i ci gli feci tunè' tutta la nottu pu' farcigli benu vudè'
La nottu chistu 'raprivu 'stu cavagli i 'scivu, i ievu all' lettu dulia figghia dugli arre
Accummu chesta gli vudivu avivu paura, ma c'oppu chistu raccuntatuci tuttu, la figghia dugli arre ci avivu tantu piaceru, purchè sa luveva allocu drentu, i putivu fa chellu cu ci parivu
'Sta figghia dugli arrè avvisavu chistu benu benu, accummu tunivu da fa', i ci dicivu:
«Attenti mo' tu quannu se' aieccu a rutruvarmu!"
full,x,"S' 'lu vôi sapiri, ti cusiemu 'nta 'na peddi di crastu, ti damu 'n cutieddu e ti minti 'nt' ô vignanu ; veni 'n auciddazzu e ti càrrica e ti porta 'nta 'na muntagna; arrivannu ddà, scusi la peddi; lu riestu puoi lu vidi ddà, ma però ccà nun ti cci vuliemu, pirchì cciui di deci nun putiemu essiri ”
Lu Riuzzu si fici cùsiri 'nta la peddi, e si misi 'nt' ô vignanu
Dduoppu 'n momentu vinni 'n auciddazzu, s' 'lu carricau e s' 'lu purtau
Arrivannu 'nta 'na muntagna lu pusau
Comu lu pusau, lu Riuzzu 'sciu lu cutieddu, scusíu la peddi, e l' auceddi si nn' iju
Lu Riuzzu si misi a caminari e arrivau 'nta 'un ngran palazzu, ca cc' era 'un 'ngran purticatu; trasìu e vitti centu porti
Si cci prisintarru cinquanta signurini, na cciù bedda di 'n' àutra ; cci ficinu tanta festa, cci dèsinu manciari tuttu chiddu ca vulía; e si mìsiru a ballari, a cantari, e tutti sti cosi
Dduoppu ca passaru cinquanta juorna ca era ddà, chiddi cci dissinu:
“ Vi damu sti centu ciavi, ca sunu li ciavi d' 'e centu porti; niàutri ni nni iemu pi cientu juorna, ogni juornu 'rapiti 'na porta, però l'urtima non l'âti a 'rapiri ”
Avanti ca si nni jerru, cci lu accumannarru di nun la 'rapiri e poi si nni jerru
Lu Riuzzu ô primu juornu 'rapíu la prima porta e truvau 'un bellu jardinu cu tutti li fiuri; ô secunnu juornu vitti 'na vasca cu tutti li pisci; ô terzu, tutti aucedda; ô quartu, 'na picca di muniti d'oru; ô chintu, 'na picca di diamanti e 'nta l'àutri tanti cosi magnifica mirè
Arrivannu ch'avièunu passatu novantanovi juorna, arristava l'urtima porta
Siccomu cc' era 'na porta tutta foderata d'oru e diamanti, la vulía 'rapiri pi vìrriri chi cc' era
Arrivannu all'urtimu juornu nun la potti tèniri, e pi 'siri curiusu 'rapiu la porta e vitti 'n cavaddu magnificu
Cci aggravaccau e lu purtau 'n cianu
Lu cavaddu nun vulía caminari e iddu si misi a dàricci corpi ; lu cavaddu si misi a furriari tunnu tunnu e lu jittau 'n terra ; puoi cci dèsi 'n corpu cu la cuda e lu 'nnurvau di l'òcciu drittu
Tutt' a 'na vota si truvau davanti lu palazzu unn' erinu chiddi deci uorvi di l' òcciu drittu
Chiddi nun cci lu vòsinu, e cuomu vinni 'un bastimentu ca jia 'nt' ô regnu di sò patri, si nni iju."
full,x,"Accussì, parrannu parrannu, si mìsaru ncaminu e tantu caminaru, chi arrivaru finarmenti davanti a un palazzu
Dissi la lepri: - Ora traji ccà intra, e vidi ca nci su' tanti cavalli: ntlu menzu, trovarai lu cavaddu chi parra
Ti nn'accorgiarai subitu, ca iddu appena ti vidi, ti domanna: «Patruni, venisti ccà, mi mi pigghi?»
Tu nci arrispunni: «Sì», e vidi ca iddu avi na brìgghia vecchia e brutta
Supra lu muru nci nn'è, però, na nova, tutta adornata di ciancianeddi d'orù, e lu cavaddu ti dici: «Patruni, e cu stu brigghia mi nesci? Hai un bellu cavaddu chi parra, e tu lu vói levari accussì a la città?"
full,x,"- arrispunnìu lu granni
- Quannu mi partìa di casa, mi vegnu ccàni, pe la strata vitti un puzzu
Subitu chi arrivamu ddà, dicimunci ca non nni fidamu chiù mi caminamu a pedi, doppu un viaggiu tantu longu; accussì nni fermamu a lu puzzu, e facimu mi s'arriposa puru iddu, e mi dormi
Quannu poi nni pari a nui, ch'è nt' o mègghiu du sonnu, l'arriscigghiamu cu na scusa qualunchi e, appena iddu si leva, nui lu pigghiamu e lu jettamu nta lu puzzu
Doppu, jeu chi su' lu granni, mi pigghiu la Bella e l'aceddu, e tu chi si' lu menzanu, ti pigghi l'acqua e lu cavallu
Poi nni prisentamu a lu papà, e nci dicimu ca sti cosi li guadagnamu un' dui, cu li nostri fatichi
Caminaru caminaru e, arrivati a lu puzzu, ficiaru comu avianu cuncertatu
- Frati, nui a pedi non potimu chiù caminari, e simu propiu stanchi!"
full,x,"nc'issi lu re ;
sentimu chi vòi diri
E l'autru accumenzau :
Quannu iva cercannu a to mugghieri, ieu la trovai chi la draga la tenìa ncatinata, e fici in modu chi nci la pigghiai :
e cussì, di cosa a cosa, nci cuntau tuttu lu fattu, senza dimenticari li jestimi di la draga
Però, mentri iddu parrava, li so carni a pezzu a pezzu si facìanu di màrmuru
Arrivatu a un certu puntu, non potti chiù cuntinuari e, quannu oramai era addiventatu tuttu di màrmuru, so frati lu fici scìnnari di la cullettìna e portari a casa
Ciangennu e pentutu, lu misi dintra a un stipu e, ogni jornu, nci addumava li cannili e l'adurava, comu un santu
Accussì passau n'annu : la rigina niscìu gràvita e fici a un partu du' figghioleddi màsculi
Doppu na para di jorna, lu re si nni vozi iri a cavallu, pe na campagna
Sbagghiau la strata e finìu nta un voscu
Nci stavìa scurannu, quannu senti fari supr'a l'arburi :
Currucutucù, currucutucù, currucutucù!"
full,x,"- dissi la draga, - ca aiu fami
- Lu dragu e la draga mangiaru ; erano stanchi e, senza domannari autru, si curcaru
Intantu la vecchia, approfittannu di lu scuru, si la svignau, e appressu jornu, all'ura stabilita, si fici a vidiri di lu figghiu du re, a lu sòlitu postu
Nci dissi: - L'avìa trovatu sula ; ma era l'ura chi venìa so mamma e so patri, e mi dissi ca nci spia, quannu si nni vannu, e quantu tempu stannu luntani
Quannu tornu, mi sapi dari notizii chiù precisi
- Ma è bella? - domannau lu principi
- Sì, è propiu bella, comu lu suli; è comu la voliti vui! - E quannu m'assicuri ch'è bella - nci dissi, - ieu mi partu e vògghiu veniri cu tia!"
full,x,"Pi casu vitti passari un cavaddhu cu na beddha cucchia di carusi ncapu?»
«Chistu voli jiri a fari dannu» pinzau a vicchiareddha. Adunca ci fici na facci ntrunata e accuminciau a ricitari na filastròccula: 
«Si cunta e s'arricunta ca cc'era na vota na vicchiareddha ca facìa a quasetta, ci scappau un puntu e dumani tû cuntu » 
Lu vecchiu Dragu s'alluntanau rungulijannu: «cci mancava sulu a vecchia ntrunata!» Accussì agghicau ncostu â Chiesa unni lu sagristanu aviva acchianatu supra ô campanaru pi sunari i vèspiri. «Di ddhà supra si vìdinu tutti cosi, ora ci spiu a iddhu» pinzau, e abbannijau: 
«A tia, lu vìdisti passari un cavaddhu cu na beddha cucchia ncapu?»
Lu sagristanu, ca nun lu vulìa ajutari, si misi a sunari i campani dicennu: 
«Din don dan, a missa sona, din don dan, a missa sona»."
full,x,"Traseva e nisceva dâ finistreddha dâ turri e scinneva e acchianava, macari grazzi ê so stivali nfatati, aggranfànnusi ê jimmi dû muru. Nta stu mentri, Marianna criscìa, studiava ncapu ê vecchi libbri dû casteddhu, raccamava e facìa i sirbizza. Quannu si sintiva troppu sula cantava o parrava cu l'aciddhuzzu, o a jatta, o chî vari mòbbili e arnisi dû casteddhu. Nfatti, nnô casteddhu dû vecchiu Dragu tutti cosi avìvanu n'arma, e ogni uggettu putiva parrari e pinzari, e a Marianna, ca era beddha e gintili, ci vulèvanu tutti beni. Di quannu avìa nasciutu, mai s'aviva tagghiatu i capiddhi. Pi sta scaciuni cci l'avìa longhi longhi e i purtava ricoti nta du' trizzi ca appuntava supra ô cozzu. Un jornu, so patri ci dumannau di sciugghìrisi i trizzi e pruvari a calalli jusu dâ finistreddha e, vistu ca ragghiuncìanu pirfettu lu solu, addicidìu di usalli pi scìnniri e acchianari â drittusa."
full,x,"Doppu du' tagghi vitti strallùciri lu cappucceddhu russu, e doppu autri dui a picciriddha sautau fora vucijannu: «Oh, era accussì scantata! Era accussì scuru nnâ panza dû lupu!»
Appoi niscìu macari a nanna ancora viva. E Cappucceddhu Russu jìu a pigghiau quarchi petra granni e pisanti p'allìnchiri a panza dû lupu e, quannu iddhu s'arruspigghiau, pruvau a fujirisinni, ma i petri èranu accussì pisanti ca sùbbitu cascau 'n terra e murìu. Èranu cuntenti tutti tri: lu cacciaturi pigghiau a peddhi dû lupu, a nanna manciau a fugazza e vippi lu vinu ca ci avìa purtatu Cappucceddhu Russu. E Cappucceddhu Russu pinzau ntra di iddha: “Mai cchiù hâ a cùrriri sula ntô voscu, arrassu dû sinteri, quannu a mamma tû pruibbìu”."
full,x,"«Rusiddha, tu cca sì?»
«Vinni p'allianàrimi, vogghiu pigghiari tanticchieddha d'aria, ca avi assai ca nun cci vaju ntô jardinu». Lu Re, comu agghiurnau, lu primu pinzeri ca appi fu purtari a so figghiu nnô jardinu. Affacciau Rusiddha, lu Riuzzu suspirau e dissi:
«Rusiddha ntontorontò, quantu pàmpini cci su'ntô basilicò?»
«Ancora ti spercia, cu tuttu ca sì menzu mortu?», ci arrispunnìu iddha. «E tu, Re ncurunatu, quantu stiddhi cci su' ntô stiddhatu?»
«Rusiddha, zoccu ài ca nun dormi? Ahi! Signura majistra, chi puci! Ahi! Signura majistra, chi cìmici!»
«Lu panaru â mula lu vasasti, ma a currija nun l'avisti». «A vasateddha mâ dasti, ma i pisciteddhi nun manciasti!»
«Veni a Morti cu l'anchi torti, lu figghiu dû Re si vinni a pigghiari!»
Lu Re, ca ntisi diri accussì, desi òrdini ê so vascialli di nun fari nèsciri a Rusiddha di ddha casa, appoi a fici vèniri a palazzu:
«Comu va sta cosa, m'hâ a cuntari»."
full,x,"Iddhu, pâ raggia, si liccau a sciàbbula e dissi:
«Oh! Ch'è duci lu sangu di me mugghieri! E cu' mi teni ca m'ammazzu, ora ca persi a me mugghieri accussì duci?»
Comu iddhu dissi accussì, Rusiddha niscìu di sutta lu lettu e schigghiau:
«Viva sugnu! Viva sugnu!»
E s'abbrazzaru. E a pupa di zùccaru e meli
 Sâ manciaru maritu e mugghieri."
full,x,"Aspetta, ca t'hê fari chiànciri a prima, a sicunna e a terza». Doppu chistu misi a Tridicinu dintra na vutti, e si misi a nutricallu a pàssuli e ficu. Doppu chistu ci dissi: 
«Affaccia lu jìditu, Tridicineddhu, quantu viju si ngrassasti»
Tridicinu vitti ddhà na cuda di surci, e affacciau chiddha. «Ah, chi sì siccu!», dissi lu Dragu, «e macari fitusu! Mancia, figghiu, te' pàssuli e ficu, e ngrassa viatu!» 
A capu dî jorna, lu Dragu lu turnau a chiamari p'affacciari lu jiditeddhu e Tridicinu affacciau na cuda di fusu. «Bih, mischinu! Ancora siccu sì? Mancia, mancia, e ngrassa viatu». A capu dû misi Tridicinu nun appi cchiù zoccu affacciari, e appi a fari vìdiri lu jiditu so."
full,x,"«Cu' mancia pani, si l'hâ abbuscari: fora, lavannara!» 
Ci pigghiaru i so beddhi robbi, ci dèttiru di nnussari na vecchia tùnica griggia e a cunnuceru 'n cucina buffunijànnula. Ḍḍocu avìa a fari lu cani: si susiva prima ca agghiurnava, purtava l'acqua, addhumava lu focu, cucinava e lavava. Sparti, i soru ci nni cumminàvanu di tutti i culura, a sdilliggiàvanu e ci sdivacàvanu cìciri e linticchi ntâ cìnniri, accussì ca l'avìa a cògghiri unu a unu. A sira, quannu era stanca, nun jeva a lettu, ma s'avìa a curcari nnâ cìnniri ncostu ô fucularu. Ḍḍocu scuprìu ca cc'era na tana di surciteddhi ca addivintaru i so megghiu amici e, siccomu era sempri lorda e mpruvulazzata, a chiamàvanu “Cinnireddha”. Un jornu, lu patri si nni vosi jiri â fera e spiau ê du' figghiastri soccu ci avìa a purtari. «Beddhi robbi», dissi a prima. «Perni e gemmi», dissi a sicunna."
full,x,"«E tu, Cinnireddha, chi vo'?»
«Patri, a prima ramiceddha ca vi ntappa cû cappeddhu â turnata», arrispunnìu Cinnireddha. Accussì iddhu accattau beddhi robbi, perni e gemmi pî du' figghastri e, â turnata, mentri caaccavarcava p'un vuschiceddhu virdi, sfriciau na rama di nuciddhara e ci causcau lu cappeddhu. Allura iddhu cugghìu a ramiceddha e quannu agghicau â casa ci desi ê du' figghiastri zoccu avìanu dumannatu, e a Cinnireddha ci detti a rama di nuciddhara. Cinnireddha a pigghiau, a jìu a chiantau ntâ sipurtura dâ matri e chiancìu accussì assai ca i làcrimi l'abbiviraru. Accussì criscìu e addivintau un beddhu àrbulu. Cinnireddha cci jeva tri voti ô jornu, chianceva e prijava, e ogni vota s'appujava supra a chianta n'aciddhuzzu ca ci dava soccu avìa addisijatu. Un jornu mmattìu ca lu Re detti na festa ca avìa a durari tri jorna pi fari scartari na mugghieri a so figghiu."
full,x,"«Signuri Majistà, mi manna lu Conti Piru, e vi mmìa sta caccia». «Figghia mia, iu chi sacciu cu' è stu Conti Piru, mi scantu ca iddhu ti vuleva mannari a n'autra banna! Sa' c'hâ fari? Fallu vèniri cca a stu Conti Piru, quantu lu canusciu». «Nun sgarravi, oji nfatti mi mannau pi dumannàrivi di dàrici pi mugghieri vostra figghia». «Siddhu è accussì riccu, allura aiu a rifiutari. L'anuri nun mi pirmetti d'accittari st'ufferta». «Vostra Majistà, nun cci ât'a pinzari», arrispunnìu Giuvannuzza, «e nun spirciàtivi a testa pû pinzeri dâ dota. Lu Conti Piru nun s'attriviscissi mai a spiàrivi a dota, nzonna sulu a manu dâ principissa». Sintennu sta risposta, lu Re arristau alluccutu: stu Conti Piru avìa a èssiri strarriccu pi putiri rinunziari â dota!"
full,x,"Giuvannuzza fici attu ô Conti Piru, e ci dissi:
«Iu caminu avanti, tu appressu di mia, e i carrozzi e a cavaddharìa appressu 'i tia». Si mìsiru a caminari e ncuntraru na mànnira di pècuri ca era dâ Mamma Draga. Lu picciutteddhu ca guardava i pècuri, comu a vitti ncugnari, jittau na petra a Giuvannuzza e iddha si misi a chiànciri. «Ah, ora t'aiu a fari ammazzari!», schigghiau ô carusu. «A vidi sta cavaddharìa? Ora t'aiu a fari ammazzari!» 
«Si tu nun mi fa' fari nenti, ju nun ti nn'abbìu cchiù pietri.», arrispunnìu scantatu iddhu. «Allura, si tu nun vo' èssiri ammazzatu, comu passa lu Re e ti spia di cu' è sta mànnira di pècuri, tu ci hâ diri ca apparteni ô Conti Piru, ca è so jènniru, e ti duna lu premiu»."
full,x,"Allura ci dissi:
«Surfarina, si nun ti penti, oji partu pi Nàpuli». «Bon viaggiu! Vai pi terra o pi mari?»
«Pi mari». «E jeu vaju pi terra», pinzau iddha. Comu lu figghiu dû Re avìa partutu, Surfarina niscìu dâ gebbia e partìu pi Nàpuli. Ḍḍocu pigghiau na casa di 'n facci â lucanna unni stava lu maritu, e quannu iddhu taliau fora dâ finestra, vitti a iddha ca stava ntô barcuni e a taliau maravigghiatu. «Ma chi succedi? Si nun avissi lassatu a me mugghieri nnâ gebbia e â rumana a Roma, pinzassi ca sta fìmmina è na ntra i dui». A salutau e ci parrau, iddha rispunnìu gintili e, pi falla curta, doppu n'annu lu figghiu dû Re e Surfarina àppiru un picciriddhu ca chiamaru Napulitanu."
full,x,"Lu sai ca ti fazzu abbiari ntâ gebbia si nun lu dici?»
«Allura fammi jittari nnâ gebbia!»
Pratticamenti, cu tuttu ca jiva nni iddha cchiù voti ô jornu e pruvava di na manera o di n'autra, nun era pussìbbili uttèniri na risposta diversa di iddha. Â fini s'abbilijau e a lassau dintra a na gebbia vacanti ca stava ntô curtigghiu. Ma 'n sichitanza curriva â gebbia:
«Surfarina, ti preju, dimmi, ti pintisti?»
«No», rispunnìu iddha,
«Nun m'aiu pintutu e nun mi pintiraju,
Si n'autra cci nni voli tâ daraju!»
«Lu sa' ca partu p'un viaggiu luntanu e ti lassu cca ntâ gebbia?»
«Va' unni ti pari», rispunnìu iddha, «fammi sulu a grazzia di dìrimi si vai pi terra o pi mari». Accussì passaru ancora na vrancata di jorna e Surfarina nun si lassau cummìnciri ne chî prijeri ne cu l'amminazzi a diri ca si pintiva. Lu figghiu dû Re, vidènnula accussì tistaruta, â fini ci schigghiau: 
«Addìu!"
full,x,"Pi comu vidìvamu li cosi nuiautri, a giustizzia s'avìa a fari: ni sintìamu comu na ciamma ca mancu lu ciusciu dû ventu putìa astutari. Adunca, ammaccannu i nùmmari dâ tastera, chiamau â pulizzìa. Passau lu tempu, passaru li jorna, e tutti ô paisi parràvanu dû mortu ca quattru picciotti, ""l'armali"", avìanu truvatu campi campi. Nun nni pozzu cuntari baddhi, èramu tutti tanticchia scantati ca ni putìa succèdiri quarchi cosa, Lillu abbuscau na para di jancati (so ziu lu zagagnau picchì ci avìa dittu di zittìrisi ma iddhu fici di testa so), ma a parti chistu a nuddhu ci succidìu nenti. Ancora oji, puru ca passaru cchiù assà di trent'anni, penzu a sta storia. Ntra a tutta sta storia, chiddhu ca, a ddhi tempi, mi fici cchiù stranu fu ca nuddhu sappi diri cu' fu lu vastasu ca ammazzau a ddhu mischinu."
full,x,"Si a tia piaci lèggiri, â casa sì. Si a tia piaci scrìviri 'n sicilianu e voi ti nzignari a scrìviri a lingua comu Diu cumanna, ti vulemu sèntiri. Scrìvini na mail, e accussì poi dari di manciari all'autri ca ànnu stu pitittu malidettu. Ma nun sulu cunti. Vulemu vìdiri puru jurnalìstica, fumetti, tiatru, e cchiù assai. E si canusciu a na cristiana ca scrivi ma nun sapi unni addimustrari i so travagghi - dilla di parrar cu nuiautri. Annunca, t'aspittamu cca, sempri cû pitittu nìjuru. N quali sicilianu avìssimu a scrìviri? Cca a Panzareddha avemu du' punti chiavi ncapu â scrittura:
Ognidunu scrivi nnâ so propria parrata
Scrivemu nnâ na manera cumprenzìbbili a tutti i parranti dû sicilianu. Sunnu du' ubbittivi ca si contraddìcinu, no? Pirò nun è un prubblema si scrivemu 'n un sicilianu “nadaru”, unni pruvamu a usari furmi e palori ca quasi tutti i sicilianu già sannu."
full,x,"E iu? A mia, ca sugnu Sarbaturi, macari dittu Turiddhu, mi chiamàvanu ""lu Purpu"", picchì na vota niscivu azzizzatu cu na bunaca rosa. Un jornu, comu tutti l'autri, èramu fora. Ni mìsimu d'accordu pi fari na speci di schiticchiu campagni campagni. Nfatti, lu ziu di Lillu avìa na campagna ca era troppu beddha: spazziu ca nun finìa cchiù, chianti ca si putìanu sulu mmagginari, macari quarchi zàbbara a menzu a li fraschi e a li cannizzola. Nuiautri cci vòsimu jiri propia pi passari na bona jurnata: èramu nnô misi di giugnettu, e a ddh'ura cci putìa stari un schiticchiu 'n campagna. Doppu ca manciammu, stinnicchiati appressu ôn lannireddhu, Lillu si susìu e accuminciau a parrari:
-""Picciò, arrisbigghiàtivi e ascutàtimi n'anticchia! Âm'a jiri ddhà sutta: me ziu mi dissi, na vota, ca cc'è na speci di fùnnacu abbannunatu! Cci âm'a dari na taliata""."
full,x,"Amara Sapi - Capìtulu Unu, Lu Zuccu
«Amara a mia, a stu Zuccu, e a cu' mi cci purtau!» arripitiva 'n sicutanza (in continuzione)﻿﻿ Nardu. Vutau di botta a manca, i roti zurrijaru (stridettero)﻿﻿ nta l'asfartu ghiacciatu e a màchina allatau a menzu â nivi. Ci sautau lu cori di na manera ca sû sintìa ntâ gula. A màchina fu arrivutata dû fetu di gumma sbampata, Nardu tussìu e grapìu lu finistrinu pi fari tràsiri l'aria. Nuddhu dî dui sâ fidava a parrari. L'ùnici scrusci èranu i so ciati allintati﻿﻿ (respiri affiatati) e lu ticchi-tacchi dû muturi ca si stava rifriddannu. Comu potti diri palora, Nardu si firrijau agghiri di Giuvannuzza: a sbinturata stava assittata comu pitrificata. «Zuccarata! Rispùnnimi, ti preju!» ci schigghiava scutulànnula. «Giuvanna!»
Duci, Giuvannuzza ci livau i manu dî so spaddhi e cî strincìu «Bonu staju, nun t'hâ frasturnari »
«Ma com'avissi a fari?"
full,x,"Semu na cucchia, Nardu. Comu ti pozzu 'jutari su mancu sacciu zoccu ti spercia?»
«M'hâ scusari.» A tinni stritta ô so pettu, comu siddhu a vulissi prutèggiri di quarchi cosa. Ma era di iddhu ca l'avissi avutu a prutèggiri, Giuvannuzza stava di ddha manera pi curpa so. Spissu, a via di pinzari troppu assai a l'autri, va a finisci ca i firimu e nun nâ fidamu nimmancu a fari i cosi bonu comu avìssimu vulutu. Tanticchieddha di eguìsimu giuva, ê voti. Di capillu Nardu l'avìa caputu, ma riniscìrilu a fari era tuttu n'autru discursu. A schigghia strìjula di na signura sguarrau (squarciò)﻿﻿ l'aria. Giuvannuzza si staccau subbitania di Nardu. «Jemu a cuntrullari!» lu pigghiau pû vrazzu e attaccau a fùjiri ntâ dirizzioni dâ vuci. Na vicchiareddha stava malu riddutta 'n terra appressu a un bancarozzu ca vinniva stigghioli, aviva na manu ntâ facci e l'occhi lacrimusi."
full,x,"Ddà ca l'ierva jera luonga, li vistiuola eranu magri; e ccà ca l'ierva mancu si vidi, li vistiuola su' accussì gruossi.» E la vièstia caminava sempri, e Vicienzu cu idda. Camina camina, e scuontra 'na truoja tutta cu la cuda virticchia virticchia; e si nni fici maravigghia ch'a­ via sta suorti di cuda. Cchiù agghiriddà scuntrau 'na bri­ vatura e cc'era 'na buffa chi java assicutannu 'na muddi­ ca di pani, e 'un la putía arrivari. Vicienzu sicutau a ca­ comune. minari e junciu nn'ôn purtuni. La vièstia detti 'na tistata 'nta stu purtuni, e lu purtuni si grapíu e accumparisci 'na biedda Signura, ca dici ca era la Madonna."
full,x,"Siddu iddi lu fannu, senti chi aviti a fari: tu avi' a vèniri cu tutti iddi ccà; tu accumenzi a cunfissàriti cu mia stissu, e poi iu cunfessu a tutti iddi, e vi fazzu a tutti la cumunioni; a la finuta di fàrisi la comunioni, ad unu, ad unu, vuàtri muriti tutti, e vi ni jiti ni la gloria di lu santu Paradisu.» Lu fratellu, chi era ancora darreri la porta, a stu discursu arristau 'mpatiddutu; e lu iju a cun­ tari a lu Guardianu; lu Guardianu a la prima e secunna vota nun ci vulia cridiri, ma quannu ci cuntau ca lu Si­ gnuri scinníu tri voti, e ultimamenti mangiau cu chiddu, allura ci critti, e ci dissi a lu fratellu: «Fa acchianari ccà ad iddu quantu armènu la sentu bona e mi ni pirsua­ du.» Lu fratellu, ca era un buonomu, ci iju a chiamari subitu a lu puvireddu, lu quali obbidennu a lu cumannu di lu Signuri, ci iju."
full,x,"Lu Guardianu, comu lu vitti, ci dis­ si: «Chi è chi mi cunta lu fratellu? chi successi? iu nun ci criju si nun lu sentu di vui.» «'Nca, Signuri, chi avi ad essiri? iu nun sàcciu àu­ tru ca siti tutti dannati, e lu Signuri mi dissi ca siddu nun dati tuttu a li poviri, vi ni jiti a lu 'Nfernu!» «Mai, ri­ spusi lu Guardianu, nuàtri a lu 'Nfernu nun ci vulemu jiri; ni cuntintamu dari tuttu a li poviri, basta chi jamu tutti 'n Paradisu! ora fazzu sunari la chiamata, e fazzu vèniri a tutti li poviri ni la Chiesa.» Sunau la chiamata e spartèru tutti cosi a li poviri, lassannu anchi li stabili pi legatu perpetuu a tutti li puvireddi. Doppu d'aviri spinnutu tutti cosi, lu puvireddu vitti ca lu Signuri era ni lu cunfissiunàriu chi aspittava. Pig­ ghiau iddu e ci iju lu primu."
full,x,"Chiddu, lu cammari­ ri, si la singau, e spaziu chi idda si ni iju all'àutra càm­ mara pri pripararisi a la Missa, iddu pigghiau un tim­ pirinu di la sacchetta e tagghiau lu coddu a lu piccirid ­ du di la naca. Comu poi la Riggina si ni iju di ddà ddà chetta di la Riggina; lu cuteddu era untatu di sangu friscu. Comu lu Re vitti sta cosa ci dissi: «Pigghiati ora ora lu picciriddu mortu e vattinni pri sempri di lu miu palazzu!» La Riggina avogghia di scherennarisi , e diri ca nun ni sapía nenti, tutti ci gridaru a la cruci, e dissiru ca fu idda stissa. Basta, siccomu lu Re facía fracassi, idda obbedienti si pigghiau a lu figghiu mor­ tu, anchi la testa, e si ni iju. Comu idda si misi a cami­ nari, doppu un pezzu si truvau 'nta un voscu."
full,x,"Tu la chiami, ca iu ti la 'nsignu, e tutti ssi morti li farai carriari d'idda. L'urtimu mortu pirò ci lu cusi cu idda, quantu almenu si allavanca puru la vecchia cu lu mortu!» San Giuseppi poi si ni iju, e ci lassau dittu a la Riggina: «Nun mi scurdari, vasinnò iu mi scordu arreri a tia.» «Iu nun mi scurdirò mai a Vui, pirchì v'aiu tantu obbligu pri li be­ neficii ch'aiu ricivutu!» E già si licinziaru. La Riggina subbitu iju a livari lu pizzinu di lu capizzu di lu Re; e chiddu, stunatu e surprisu, si sdruvigghiau. Idda poi ci cuntau lu fattu, e iddu arristau assai ammiratu di San Giuseppi, e l'ebbiru sempri protetturi, avvucatu e patru­ ni! Polizzi-Generosa."
full,x,"Peppi cu li so' surdati scinnèru, e si nni jeru a lu palazzu; ddà liau li manu a sò Papà; lu mezzujornu cci fu 'na gran tavula­ ta: lu mezzujornu a tavula tutti, mentri chi manciavanu, S. Micheli Arcangilu cci dissi a lu Re: «Vui avivu 'na statua di San Micheli Arcangilu; un annu cci facìstivu la festa e poi nun cci nn'âtu fattu cchiù; pirchì? forsi chi vi mancanu li grana?» Dici lu Re: «Nun mi cci aiu vu­ tatu cchiù.» E S. Micheli cci dissi: «Jèmula a vìdiri sta statua.» Jeru a vìdiri sta statua, ed era tutta muffuta; pigghiau S. Micheli Arcangilu, comu la vitti, un dissi nenti; si jeru a'ssittari e si mìsiru di novu a mangiari. Comu finèru di mangiari cci dissi, dici: «Ebbeni jeu sugnu S. Micheli Arcangilu, maritati a chissi dui, e sicu­ tati a fari la festa a S."
full,x,"Micheli: «Fatti carricari un bastimentu di gatti.» Lu 'nnumani comu agghiurnau dici lu Re: «Chi avi' pinsatu, Peppi?» Dici: «Tutti cosi; m'avi a carricari un bastimentu di gatti.» Lu Re jittau un bannu: Tutti chiddi pirsuni chi hannu gatti, li purtassiru a lu palazzu di lu Re; e iddu l'accattau. Peppi fici adinchiri, a lu soli­ tu, lu bastimentu, addumannau licenzia e si nni iju. Arri­ vannu cchiù 'n funnu di lu stissu postu, lu capitanu lu lassau di nuovu; e chiddu, a lu solitu, stava pi anniàrisi; cuminciau a chiamari ajutu, chiamau a S. Micheli Ar­ cangilu, e subbitu iddu cci cumparíu; fici cumpàriri lu stissu bastimentu d'oru e si abbiaru pri 'n'àutra città. Comu vittiru stu bastimentu d'oru, subbitu la 'mmasciata si vinía pri paci o pri guerra; cci dissiru chi vinianu pri paci; e lu Re li 'mmitau a mangiari a tavula cu iddu."
full,x,"Cc'era 'na vota un frati e 'na soru; stu frati e sta soru si vulevanu 'stremu bèniri; tanta la bemmulenza chi s'avìa­ un, ca la soru niscíu gràvita. Ddoppu li novi misi avi par­ turutu e avi fattu un beddu figghiu màsculu: l'hannu vat­ tiatu e cci hannu misu Grigòliu; hannu fattu fari 'na ca­ scitedda cu cosi d'oru, 'nfasciagghi d'oru, e l'hannu chiu­ su ddà e poi l'hannu mannatu a jittàri a mari. Sta casci­ tedda si la purtau lu mari; sbatti di ccà, sbatti di ddà, un piscaturi chi piscava la vidi e la va a pigghia; la grapi: «Oh! picciriddu mio, dici, e comu, cu sti gioj, e senza patri e matri?» Ha pigghiatu e cci l'avi purtatu a la casa a sò mugghieri. La mugghieri avía parturutu di friscu, e comu vitti stu picciriddu si umbrau; dici: «E stu picci­ riddu cu' vi lu detti?"
full,x,"Si raccunta e si rapprisenta ca cc'era un Re, e si chia­ mava Custantinu. Stu Re era maritatu, e puru si vulía pi­ gghiari 'n'àutra mugghieri: scrivi a Sò Santità Papa Siivestru ca si vulía maritari arría. Papa Silvestru cci manna a diri: «Iu nun vogghiu jiri contra la Divinità.» Iddu cci dici: «Ma vu' aviti a fari cuomu vi dicu i', si no, ap­ priessu ppi bu' cci sarrannu guai.» «Faciti cuomu vuli­ ti; sta libirtà nun vi la dugnu mai, nun sgradìsciu lu cu­ mannu di Diu.» Tannu Custantinu lu manna a'mminaz­ zari: «E si nun faciti cuomu vi dicu iu, priestu la fuga vi fazzu pigghiari.» Lu Papa Silvestru, attimurutu di Diu, cci detti locu, e si nni iju 'nta un voscu a fari orazioni. Ddà Gesù Cristu cci fabbricau 'na Chiesa pi fari orazioni a sò piaciri."
full,x,"Haju stu ciàscu chinu di vinu, e cc'è 'na musca dintra, e io schifíu a vìviri; tràsicci e mi cci la levi, e nni nni jamu.» La Morti, minchuna minchuna trasíu; comu trasíu, Accaciùni attuppa lu ciàscu, e si lu 'nfila 'nta la sacchetta: «Stà' un pizzuddu cu mia» dici. 'Nchiusa la Morti, 'un muría cchiù nuddu; e unni si java java si vidìanu vecchi cu tanta di varva bianca chli­ ra un spittaculu. L'Apostuli 'n vidennu chistu cci jittava­ un quarchi botta a lu Maistru; 'nsina ca lu Maistru iju a lu scontru di Accaciùni. «Accaciùni, cci dici, e chista ch'è manera, tinìriti la Morti pi tanti anni 'nchiusa! e li genti chi vannu cadennu senza mòriri mai?» «Maistru, cci dici Accaciùni: la vuliti nisciuta la Morti? Facìtimi ijri 'n Paraddisu, e io vi la nèsciu.» Lu Signuri dissi 'ntra bere (in chel fiasco)."
full,x,"Lu Maistru cci dissi: «Ti sia cuncessa ssa grazia.» Fra Giugannuni era viecchiu, e cci arrivà' la Morti e cci dissi: «Giugannuni, avi' tri uri di vita!» Fra Giugan­ nuni cci rispusi a la Morti: «Quannu mi vieni a pigghia­ ri, mi l'avi' a diri mezz'ura prima.» Vinni la Morti e cci dissi: «Si' muortu!» Dici lu Fra Giugannuni: «A nnomu di Fra Giugannuni, la Morti nni lu mà buggiac­ cuni!» Pùa la porta 'ntra 'na panittera cci detti la bug­ giacca e cci dissi: «Cummari, appinnìtila a lu fumu fina chi viegnu ia.» Pri quarant'anni 'un muría nuddu. Dduoppu quarant'anni si ij' a pigghiari la buggiacca pri scarzarari la Morti pri muriri Fra Giugannuni ca era viecchiu, e 'un riggía cchiù. Cu tutta la buggiacca, niesci la Morti, e lu primu ch'ammazza, a Fra Giugannuni, e pùa a tutti chiddi chi nun avìanu murutu nni li quaran­ t'anni."
full,x,"Na vota si cunta e s'arriccunta ca cc'era un scarpa­ reddu, chi si chiamava Mastru Franciscu; e pirchì era tantu lagnusu ca mancu lu sàcciu diri, la genti lu chia­ mavanu Mastru Franciscu Mancia-e-sedi. Stu Mastru Franciscu avía cincu figghi fimmini, na cchiù bedda di l'àutra, e massàri quantu lu Suli, ca lu massarizzu lu jittavanu manati manati. Ma chi avìanu a fari, puvireddi, si sò patri nun vuscava nenti, ca nun vulía travagghiari, e l'avìanu a mantèniri li figgi! Si susía, si vistía, e si nni jia a la taverna, e ddà si 'nfilava sutta lu nasu tuttu lu vù­ schitu di li so' figghi. 'Nfini, 'na vota, li figghi lu custrinceru a mèttiri a tra­ vagghiari. S'afferra la coffa e li furmi, si li jetta 'n cod­ du, e va pri li strati, gridannu: Cunzamu li scarpi!"
full,x,"A la notti cci iju la Morta arreri «Saddaedda. Saddaedda, pròjmi la jammaredda cu tutta la quasittedda.» Iddi cci dicìanu a la picciotta: «Chi cci facisti? Chista ora nn'ammazza!» «Ieu nenti cci fici.» Lu 'nnumani agghiurnau; la Morta si nn'avía jutu nna la fossa arrè. La picciotta iju a circari li picciotti, ma li picciotti 'un cci vòsiru jiri cchiù. Saddaedda si nni iju nni 'na picciotta vicina. «Mi vuliti fari scurari ccà sta­ sira? Ieu v'accattu li maccarruni, li cassateddi, e vui mit­ titi la farina.» La picciotta dici: «Sì, scura ccà stasira.» La notti cci iju a tuppuliari la Morta: «Saddaedda. Saddaedda, dunami la jammaredda cu tutta la quasitted­ da.» La picciotta cci dici a Saddaedda: «Vattinni ca ccà un cci avi' a dòrmiri cchiù, ccà.» La notti stissa la mannau puru, ca si scantava. Saddaedda, dispirata, si nni iju 'n casa sua."
full,x,"ora datimi 'na canuzza e lu firriuolu ca aiu a jiri a circari a mà suoru.» Si minti 'n caminu e va a cerca a sò suoru; arriva 'ntra un chianu e vidi 'na quantità di cri­ stiani e dici: «Di cu' è sta vistiami?» Rispunni lu vi­ stiamaru: «Di lu Dragu-draganti, Chi un si spagna nè di Di', nè di li Santi, Chi si spagna di Do Firriulieddu Ca, tri jorna natu, e va pri lu viulieddu, E duna pani a la cani e cci dici: Mancia, canuzza mia, e nun abbaiari Ca buoni cosi âmmu a fari.» Pùa vitti 'na mànnira di piecuri, e cci spijà': «Di cu' su' sti piecuri?» «Di lu Dragu-draganti, Chi un si spagna nè di Di', nè di li Santi, Chi si spagna di Do Firriulieddu Ca, tri jorna natu, e va pri lu viulieddu, E duna pani a la cani e cci dici: Mancia, canuzza mia, e nun abbaiari Ca buoni cosi âmmu a fari.» Arriva nni la casa di lu Dragu, e tuppía, e la suoru cci apri, e vitti stu picciliddu."
full,x,"Na di li du' cummari appi pietà di stu menzu gadduzzu e nun si lu vosi manciari: cci cusi ben pulita la vozza e li vudidduzza, e si misi a pàscilu cu muddicheddi di pani; e tantu fici ca lu menzu gadduzzu campau. Tant'è, unu ora, unu poi, l'àutri gadduzzi si nni jianu mali juti, e jianu murennu unu appressu a l'àutru comu avissiru lu mali-suttili: sulu ca campau la menzugadduzzu, e la patruna lu vulía bèniri cchiù di la pupid­ da di l'occhi soi. Na matina avía a fari lu pani, e cirníu la farina: poi appi a nèsciri, e lassau tutti cosi 'n tridi­ ci. Comu s'arricogghi doppu du' uri, trova lu pani bed­ du fattu, 'nfurnatu e cottu ca era 'na maravigghia. «Gesu! e cu' lu fici? oh chi cosa galanti!» E cu' lu fici, e cu' nun lu fici, nun potti sapiri nenti."
full,x,"La funtana cci spijau: «Aceddu, comu si' accussì spinnatu?» Si vôta l'aceddu: «Lu surciddu muríu; la gatta si gratta e pila; la purtiera sbattulía; la finestra si grapi e chiuj; l'arvulu si sdirrubbau; e jeu comu aceddu mi spinnai.» «E jeu comu funtana siccu.» 'Nta sta funtana iju a vìviri un cuocu; e cci dissi: «Funtana, pirchì siccasti?» E la funtana cci cunta tuttu lu passaggiu: «Lu surciddu muríu; la gatta si gratta e pila; la purtiera sbattulía; la finestra si grapi e chiuj; l'ar­ vulu si sdirrubbau; l'aceddu si spinnau; e jeu funtana siccai.» «E jeu cuomu cuocu, mi mentu lu culu 'nta lu fuocu.» Passò un muonacu di S."
full,x,"Si riccunta e cc'era 'na vota e cc'era un sagristaneddu, chi ogni matina scupava la Chiesa. Un jornu 'nta di l'àu­ tri, mentri chi scupava la Chiesa trova e trova un tirdinà­ ri; lu pigghiau, si lu misi in sacchetta e doppu chi accab­ bau la fatiga si manciava lu sensu di chiddu chi avía a'ccattari cu stu tirdinàri, e dicía: «Si m'accattu tirdinà­ ri di nuci, hannu li scorci; si m'accattu tirdinàri di mèn­ nuli, hannu li scorci, si m'accattu nuciddi, hannu li scor­ ci, ora, la megghiu chi è, m'accattu tirdinàri di càlia e mi la mangiu.» Accussì fici; s'accattau la càlia e si la iju mangiannu a còcciu a còcciu pi li strati."
full,x,"Ajeri lu gaddu pinsau di beni di ancugnari a lu tinidduz­ zu di lu porcu chi si stava mangiannu la canìgghia, e 'nta 'na vutata d'occhi, gnàu! cci duna 'na scagghiunatuna e l'ammazzau.» «E facistivu chissa! cci arrispunni lu sagristanu, ma jeu 'un sàcciu nenti; o mi dati lu gaddittu, o mi dati lu purchittu! O mi dati lu gaddittu, o mi dati lu purchittu!» e sichitau a picchiari tantu, sempri dicen­ un la stissa cosa, chi la principala fu custritta a dàricci lu porcu. Mastru 'Sippuzzu s'affirrau lu porcu, e 'un avennn unni mìttilu, lu purtau 'nta 'na pastàra, amica sua, e cci dissi: «Cummari Brìcita, mi vuliti fari 'na finizza?"
full,x,"Eu sugnu lu cchiù minchiuni, e lu cappottu tocca a mia.» «No, ca tocca a mia, dici n'àutru, ca eu sugnu cchiù minchiuni di tia.» «No, dici lu terzu, ca eu sugnu cchiù minchiu­ ni di tutti, e lu cappottu tocca a mia.» «Ora bonu: dici la rigniculu; pi livari custioni, datilu a mia stu cappottu: si teni cunsigghiu, e vuàtri cuntiriti ognunu un fattu suc­ cessu 'n pettu a vuàtri, e cu' avi fattu la cchiù grossa min­ chiunaria, e chissu si pigghia lu cappottu.» Dunca si dèttiru 'na nuttata di tempu, pi lu 'nnumani tèniri cunsigghiu. Lu 'nnumani si juncèru, e cumincia lu primu: «Signuri, eu truvannumi a la mè casa, a mè matri cci purtaru un panaru di ficu pri cumprimentu. Mè matri la vulía cumprimintari a n'àutru, e nun mi nni vulía fari pigghiari mancu na di sti ficu."
full,x,"cci rispunni l'Alcamisi; quannu parte­ mu?» «Partemu dumani.» Lu 'nnumani lu burgisi Alcamisi càrrica da' zimmìli tanti di pignati, e iddu e lu pignataru si mettinu a la via di bon matinu. Pri la via lu burgisi puncía a lu pignataru ca vulía sapiri quannu avía a chiòviri. «Nenti cumpari, (dici la pignataru), quannu semu junti a Cunigghiuni vi lu dicu.» 'Nca, comu vosi Diu, arrivaru a Cunigghiuni: l'Alcamisi, ca la testa cci macinava sulu ddà, appena trasi 'nta lu paisi cci dumanna: «Cumpari, quannu chiovi?» Lu pignataru, ca si vitti juntu a Cunigghiuni, si misi a ridiri e cci rispunniu: «Truniannu truniannu, S' 'un chiovi aguannu, chiovi n'âtr'annu.» A stu bruttu l'Alcamisi, ca 'un era loccu comu paría, rispunníu subitu: «Ah, chissu è?"
full,x,"Ora mi nni vaju....» E avi lassatu ddu paisi. Juncennu 'nta n'âutru paisi senti chianciri: «Ge'! Ge'! lu figghiu miu, ca la manu cci appizza!... » 'Ncugna e vidi un picciriddu chi jucava a li nuciddi; avía pigghiatu li nuciddi 'nta l'addetta, e avía lu pugnu chiusu e ddu pu­ gnu chiusu cu li nuciddi 'un putía nèsciri. Dici la ma­ tri: «Figghiu miu, ca la manu cci hannu a tagghiari!...» Si vôta lu picciottu: «Quantu mi dati ca vi lu medicu jeu?» « Ge'! Ge'! quantu vuliti: ccà cc'è deci pezzi.» Ha pigghiatu iddu e cci dici a lu picciriddu: «Jèttanni quattru ca ti nni dugnu ottu.» Lu picciriddu li jetta, e la manu nun niscía. «Jèttanni ottu, e ti nni dugnu sidi­ ci.» Lu picciriddu jetta li nuciddi, e la manu niscíu. Comu niscíu la manu: «Ge'! Ge'! chi midicuni», dici la matri. «Ora jeu ccà m'hê maritari?"
full,x,"Nelle parole messe in bocca a lu capacioto è imitato e forse non esagerato lu parlari di chel comune, lu quale vocalizza assai più che non si creda li parole. Vedi li novelle nn. LXXXVIII, CXI, CXXXIV, e la nota di pag. , vol. II [nota ni ll'edizione elettronica Manuzio]. materassi, erbaggi, olive, ecc., e gridano: Haju la pagghia longa! (La pagghia); La linazza! (Lu linaccio); Haju li spàraci di muntagna (gli asparagi); ecc. Riferirò altrove li varie maniiri onne si gridano per li strade i frutti, gli lu­ baggi, li verdure, ed altro. c'è da mangiari rubanno. Questo parlari furbesco è comune a tutta la Sicilia, e ve n'è un in Palermo che è detto zingariscu, incomprensibile per quasi chicchessia."
full,x,"Si cunta ca cci fu un castartirminisi ca fu surdatu e ij' 'n Calavria, e cuglì' 'n'amicizia cu un calavrisi: lu castar­ timinisi, ca era 'spertu, si raccuglì' 'na quantità di dinari. Quannu fici lu tiempu di surdatu, si spartì' di l'amicu ca­ lavrisi, e si nni vinni in Castartermini: cu li dinari chi avía acchistatu, si mintì' 'na bella putía di luordu cu sa­ lumi, vinu, virdura, agrumi e tutta cummìta: 'ntantu campava commudu, e l'amicu Calavrisi era arriduttu pò­ ghiru. Un juornu stu Calavrisi si risolvi."
full,x,"Ni lu fari s'azioni, e chiudirici arreri lu casciu­ ni, nun ci dava tempu a lu Principali di scinniri la roba, e facènnuci 'nsinga sempri ci dicía: «Nenti, non vògghio ssa roba, vògghio chella di sopra.» Lu Napulitanu finíu la sò funzioni, e poi fici scinniri a lu Principali dicènnuci di vuliri vidiri dda pezza di roba chi lu stissu Principali avía ni li manu. Vitti la roba, e lu Napulitanu ci dissi nun essiri chidda la roba chi circava iddu, e pirciò nun ci ni essennu, si ni putia jiri. Lu rispittaru e si ni jeru. Ni li strati strati lu Napulitanu, era cuntintuni, nenti curànnusi ca tutti li Palermitani taliànnulu ci facìanu sèntiri ca lu pigghiavanu pri pazzu."
full,x,"Murritusu ca cc'era, 'ncugna nni lu vinnipiatta-e-pignati: «Cumpari, pirmittiti ca dicu 'na parola a l'aricchia a lu sceccu?» «Faciti, cci dici chiddu, mentri sapiti parrari cu li scecchi.» 'Ncugna Firrazzanu nni lu sceccu e si cci cala a lu zuccu di l'a­ ricchia comu si cci avissi a parrari 'n gran cunfiden­ za. E chi fa? pigghia lu sicàrru addumatu e mentri fa­ cía finta ca parrava cu lu sceccu, cci lu 'nfila 'nta l'a­ ricchia. Vulistivu vìdiri! Comu lu sceccu si 'ntisi ab­ bruciari, cumencia a jiccàri càuci e satùna di granni virsèriu. La ruttami, figuràmunni, addivintò un pa­ ni-cottu; lu patruni vulennulu tèniri stava abbuscannu càuci; e lu Firrazzanu a vìdiri sta scena, si facía li cchiù grossi risati. E chissa fu la parrata a l'aricchia di lu sceccu! Palermo. accr. di sàutu, salto) terribili. Palermo."
full,x,"Va' fammilla vèniri ccà a tò mugghieri.» Firrazzanu iju a la casa: «Cicca, la Riggina ti voli canusciri; ma sai chi cc'è di novu? ca idda è 'n tinìri, e si tu cci vô' parrari, hai a jisàri la vuci.» «Bonu, cci dici la mogghi; jàmucci.» E si parteru pi lu Palazzu. Ar­ rivannu chi fici nni la Riggina, cci dissi a vuci forti: «A pedi di vostra Maistà!» La Riggina dissi 'nta idda: Taliati! pirchì è surda idda, cridi ca fussiru surdi tutti l'àutri! Si vôta a vuci forti: «Addíu, cummaredda; comu siti? «Bona, Maistà!» arrispunni la mugghieri di Firrazzanu, a vuci cchiù forti. La Riggina pi fàrisi sèntiri jisava la vuci, e macari facía gridi, e la Cicca cchiù di cchiù a gridari, sina ca paría ca si sciarriavanu."
full,x,"Comu l'avi scannatu idda si jetta 'n terra; iddu si vôta cu li latri e cci dici: «Viditi, signuri mei; la livata mia è schifiusa; ogni vota chi mi mettu 'n còrlera tannu mi cujetu quannu l'ammazzu.» Pinsati a chisti puvureddi di li latri, chi cc'eranu iddi quantu cci spiaciu. «Si sapiamu tantu, nni vui, dici, nun cci vinìamu.» «Nun è pri vuàutri signuri; è ogni vota chi mi mettu 'n còrlera chi l'ammazzu. Quannu parsi ad iddu chiama a sò figghia e cci dici: «Pigghia ddu fiscalettu ch'è 'ntra la càscia.» Fa tri suna­ ti, trulì, trulì , trulì! e si alza sò mugghieri. Chiddi comu vittiru alzari a sò mugghieri, dicinu: «Com'è sta cosa? bellu è accussì, chi unu la trova viva 'nn'àutra vota.» E parlanu 'ntra d'iddi."
full,x,"A la juta nni lu zu Crapianu cci dici­ un: «Addiu, zu Crapianu.» Iddu si nn'adduna chi su' 'n còrlera, arrispunni: «Servu di loru signuri; loru signuri ch'hannu cosa?» Arrispunni unu: «Sicuru chi avemu cosa.» «Ma a loru signuri jeu nun cci aiu fattu nenti.» «Com'è ca 'un nn'âti fattu nenti? comu nni la dàstivu la pignata? nni la dastivu chi cucinava tutti cosi; nui cci misimu la carni e la truvamu cruda!» «Ma loru signuri chi la ruppiru la pignata?» «Sicuru ca l'avìamu a rum­ piri.» «Ma loru signuri lu fuculàru comu cci lu ficiru? Com'era àutu o vàsciu?» Dissi unu: «Era un pocu au­ tuliddu.» «Pir chissu nun cucíu: duvía essiri vàsciu; ma sti patti nun cci fôru, la pignata la ruppiru; jeu chi cci curpu?» Arrispunni n'àutru: «Ragiuni avi lu zu Crapianu; va, zu Crapianu; jiti a mangiari chi travag­ ghiamu nuàutri.» Intantu attaccaru di novu amicizia."
full,x,"Si raccunta chi cc'era un solichianeddu, e chistu nun facía àutru chi jiri pri la terra cunzannu scarpi; tutti li dinari chi lu jornu abbuscava, la sira a pasta e ficatelli. Avia la casuzza; addumava lu furneddu, mittía la pi­ gnata, e facía pasta e ficatelli; lu ciaschiteddu cu lu vinu, e si divirtia. 'Nna sira cci iju lu Re travistutu di suldatu; dici: «Salutamu.» «Addiu, quartigghiu meu.» «Chi cc'è, sì' bonu? Bevi, fratellu meu, bevi, ddocu cc'è lu ciascu, a la facci di chillu Re ch'avi fattu lu figghiu porcu. Sedi, sedi e manci ccà cu mia .» «No, no, mi nni vaju: ti salutu.» «Addiu, addiu, mentri chi nun vôi favuriri.» Cuciu, manciau; e si cur­ cau. La 'nnumani comu agghiurnau, a lu solitu, a cun­ zari scarpi, e la sira pasta e ficatelli e vinu, e a còciri."
full,x,"piglià' na di li vecchi e cci ij' a dumannari, e la mogli cci fici 'na bella suppa di brudu, e un pizzettu di carni cci detti; la carni la vecchia si la cunsirvà', e la suppa si la mancià'; e nni la porta cci fici la cruci, (cà avía lu pignatuni di la tinta) pi nun si di­ minticari la porta. Si trova a ricampàrisi Sbrogghia, e vitti sta vecchia; dici: «D'unni veni, ninnuzza mia? Pi­ glià', dici: «'Nca vegnu 'nta boni cristiani chi mi hannu arricriatu.» Dici. «Gora vossì' veni cu mi' ca l'arricri' jè.» Dici: «Nenti, figghiu nni l'avi datu dda cristiana la suppa e tuttu.» Furzata fùni e la vecchia cci ij': e si la porta unni avía la testa di 'Mbrogghia; dici: «Vui vulìvu jiri 'n coddu a mi', e i' vi vaju 'n coddu a vui .» Cci ta­ glià' la testa e l'ammazzà'."
full,x,"Lu figghiu avi pinsa­ tu capitari 'nna mula e carricarla di vinu alluppiatu, ed avi passatu di ddà davanti. Comu li suldati vìttiru a chi­ stu cu lu vinu, dici: «Cumpari, cumpari, lu vinnìti ssu vinu?» Dici: «Lu vinnu.» «Aspittati, quantu vivemu, chi stamu trimannu di lu friddu.» Iddu avi pigghiatu e cci avi datu tutta libertà: dici: «Vivìti.» Iddi si misiru a vì­ viri, chiddu chi vivía si jittava e s'addurmiscía. Si addur­ misceru tutti; lu figghiu s'avi carricatu lu mortu e l'avi jutu a vurvicari fora lu paisi, e si nn'avi jutu a la casa. Lu città.) 'nnumani, comu agghiurnau, li suldati si risbigghiaru, dici: «E cu' cci avi a jiri nni Sò Maista? cu' cci avi a jiri nni lu Re? Basta, dici, all'urtimata ammazzari nun nni pò?» Si nni hannu jutu: e comu arrivaru ddà, dici lu Re: «E lu mortu?» Dici: «Lu mortu?! chi voli?"
full,x,"Comu trasèru, jeru pri vìdiri li grana, ed eranu scalati as­ sai; si vutau cu li Cunsigghieri, e cci dissi: «Nenti, cu' è si li veni a pigghia ccà li grana.» Li Cunsigghieri dici­ un: «Ma Maistà, mentri chi dici vossía accussì, 'nna cosa si pò fari; pigghiari 'nna pocu di tini, jìnchirli di pici squagghiata e mìttirli a firriari 'n tunnu di li mura a la parti di dintra cu' junci, cci cadi dintra, e s'avi truvatu lu latru.» Hannu pigghiatu subbitu li tini di pici, e l'hannu misu ddà dintra. Cci avi lassatu li sintinelli, e si nn'avi jutu. Li sintinelli pri ottu jorna stèttiru, vìttiru chi nun cci ija nuddu e si nni jeru. e si riempì lu solito sacco e se ne annò via. Lu domani lu Re rifece lu santo viag­ gio (cioè ritornò in villa)."
full,x,"Addumami dui cannili na pri latu, chiama 'nna vicina e manni a chiami a lu mè Cunfissuri, e cci dici chi mi vogghiu cunfissari.» Lu Cunfissuri sutta la botta partíu, e va pri cunfissari a chi­ stu. Arrivannu ddà trasíu e vidi a li picciriddi nudi comu l'armi di lu Priatoriu; a iddu misu 'n cruci comu un Cru­ cifissu, a la mugghieri comu 'nn'Addulurata, arristau maravigghiatu."
full,x,"«Quann'è ura viditi!» Basta, scurau, e lu scarparu niscíu e si nni iju a la Chiesa di lu Cummentu: Pigghiau 'na scala e appiccicau a lu tettu. Ddà supra poi misi a scuvirchiari li canàla e fici un pirtusu granni quantu putía tràsiri lu siggiuni. Scinníu, iju a pigghiari lu siggiuni di la casa, e ci dissi a la sò famigghia ca putìanu dòrmiri liberamenti pirchì iddu dda nuttata nun s'arricampava. La sò famigghia ar­ ristau 'ntisa, e nun l'aspittaru cchiù. Mastru Peppi lu siggiuni l'acchianau a lu tettu, e poi accuminsau ad attaccàrici li torci a li vrazza e l'addu­ mau. Lu gran siggiuni lu calau 'mmenzu la Chiesa, e iddu tinía sempri ferma la corda. Poi di ddà supra si misi a gridari forti: «Patri Guardianu, patri Guardianu, 'n Paradisu vi voli Gesù!» Li monaci eranu misi a lu coru chi si dicianu l'offiziu e nun sintianu nenti."
full,x,"Vossía nun ni vosi ascutari, e ora!...» Furrianu poi tuttu lu Cummentu e ci siccau la saluti quannu vittiru ca nun truvaru cchiù nenti. Allura s'armaru, e curreru paisi paisi pi jiri a'm­ mazzari a lu scarparu. La casa la truvaru chiusa, e li vi­ cini ci dissiru ca lu vittiru pàrtiri, ma nun sapianu pi unni. A sta risposta li monaci si nni jeru dintra e si misi­ ru a chianciri tutti di la pena e di la rabbia. Lu fattu stà ca di jornu 'n jornu nun sapianu chiddu chi avianu a fari pi mangiari ca di già s'avianu arridduttu veri scarsi. Ija­ un addimannannu di ccà e di ddà, e accussì strascinava­ un li jorna unu cchiù tintu di n'àutru. A lu Cummentu nun ci putianu dari riparu, e pirciò ci stava cadennu."
full,x,"Vitti 'na porta di fùnnaca cu lu lustru di la Luna chi stava spuntannu versu sett'uri, e misi a tuppuliari. Cci rispunníu lu fannacaru: «A st'ura iu nun grapu a nuddu, mancu a mè patri!» «Apritimi, ca è mellu pri vui; dàtimi alloggiu, cà cu mia aiu un porcu scannatizzu, e vi lu dugnu tuttu, ed iu mi cuntentu sulu di un paru di costi e chi mi dati alloggiu fina a du­ mani a jornu.» Lu funnacaru quannu senti muntuvari lu porcu, apri subbitu subbitu e lu fa tràsiri."
full,x,"Giustu giustu cc'era un raggiu di luna chi trasía di lu tettu pri un pirtusu e jèva a battiri supra la testa di lu funnacaru chi era scafa­ ratu. A lu picciottu dda testa cci parsi lu murtali di pe­ tra, e, tùffiti, cci arramazzàu lu ciascu. Figurativi li vuci di lu funnacaru ca avía la testa rutta; si misiru tutti a gri­ dari: Ajutu! Lu picciottu pri sò fortuna truvà' la porta, e tra che è innanzi la porta ove (presso la quale) si corica mio padre. santi pedi, ajutatimi! Quannu fu fora di lu paisi, dissi 'ntra d'iddu: «Ora, si 'nta 'na notti mi nn'hannu succidutu tanti, cunsidiramu chi cci avi a essiri pri l'appressu; è mièllu ca mi nni vaju 'nta la mè casuzza e vaju a diman­ nari pirdunu a mè patri.» Accussì fici. Iddu campau filici e cuntenti E nuiàutri ristamu senza nenti. Alimena."
full,x,"am­ mènu a la picciridda cci pari ch'avissi a sò patri, e stà cuntenta.» «Tantu piaciri, cci dissi lu jimmurutu. A chi ura pozzu vèniri?» «A un'ura di notti,» idda cci ri­ spusi. «Va beni.» Lu jimmurutu si licinziau, e si nni iju. Nun ristau idda cuntenta; ma vosi aspittari chi nni passava n'àutru. E comu nni passau n'àutru, lu 'mpincíu, e cci fici lu stissu discursu, ch'avía fattu a lu primu. Iddu cci dumannau: «Quannu pozzu vèniri?» «A dui uri di notti», cci rispusi idda. Nun cuntenta di lu secunnu, aspetta chi nni passa n'àutru. Passau n'àutru jimmurutu e lu 'mpincíu, e cci fici lu stissu discursu ch'avía fattu a lu­ l'àutri dui. Chiddu cci dumannau: «A chi ura pozzu vèniri?» E idda cci rispusi: «A tri uri di notti.» Ddop­ pu ch'avía fattu lu sò nigoziu, si ritira a la casa cu la pic­ ciridda."
full,x,"«Cumpari Calòriu, si mi livati ora a stu mortu di dintra, vi dugnu quantu vuliti vui.» «E si mi 'ncontra la Giustizia?» «Gnurnò, cumpari, facìtimi stu piaciri, e nun dubi­ tati.» «'Nca voli chi cci lu levu? Mi dassi deci unzi.» «Deci unzi!» «Signura, o chissi, o la via è ccà.» Custritta fu, la Signura sbursillau li deci unzi, e lu beccamortu si carricau a quattru pedi a lu frà Ghinìparu. «Unni vaju?... unni lu portu?...» Acchiana li mura di lu jardinu di lu cummentu, e trasi 'ntra la nicissàriu . L'assetta beddu pulitu, a frà Ghinìparu, supra un àciu di chiddi, e bona notti a li sunatura! Cc'era frà Palìnu, lu jardinaru, ch'avía la scisa ssa not­ ti, pirchì criju ca li favi cu li vròcculi di la sira cci avìa­ un fattu dannu."
full,x,"Lu viddanu, pri essiri di dda terra scaltra di Pitralía, pinsau di giustu comu si sintía pitittu di tràsiri dda, e cumu avissi statu un signuri, si misi a chiamari tutti ddi pitanzi chi sapia di nnomu, ma nun n'avia manciatu mai. La sò man­ ciata durau pri qualchi tri uri. A la finuta, quannu era tipu tipu ringraziau a lu tratturi, e si ni iju. Lu tratturi stunatu nun sapia chi rispùnniri; ma puru ci dissi: «Cumpari, ccà cc'è la nota di la spisa.» Lu viddanu fingennu lu babbu, cci ri­ spusi: «Ccà videmma a lèiri si 'nsigna? Iu ssa cosa nun la sapia! Pirò a stu mumentu, finutu di mangiari, nun pozzu 'nsignàrimi a lèiri! Nun manca tempu! 'n'àutra vota, quannu vegnu a mangiari arreri, vossía mi 'nsigna!"
full,x,"Misi a scurari ddu juornu di festa, e all'ura di vinti­ tri uri si misiru a cavaddu e si nni vinniru a lu paisi. Ar­ rivati stanchi, e cu li mariti a li casi, dda siritina li fim­ mini nun si pòttiru junciri pi jiri nni l'Avvucatu, e pircui la sarvàru pi lu dumani. A lu 'nnumani li mariti, secunnu lu suolitu, si nni jeru 'n campagna supra l'uomini, e li fimmini arristaru suli. Si juncieru tutti tri e secunnu lu puntatu si nni jeru nni l'Avvucatu pi sèntiri 'nsocchi cci cunsigghiava. Lu fattu stà ca arrivaru ddà, e ci cuntàru lu fattu tali e quali comu ci avía succiessu."
full,x,"S'attruvau a sèntiri sta cosa lu Capitanu, e iju subbitu ni lu Re dicennuci ca s'adduvía attruvari, pirchì ni lu paisi c'era lu zannu chi avía datu provi di sò sapiri. Subbitu lu Re urdinau chi circassiru a stu zannu e lu purtassiru a Palazzu. Lu truvaru, e ci lu purtaru. Mi scurdai di diri ca era tempu di 'mmernu e chiuvía, percui chiddu poviru diavulu ci arrivau tuttu vagnatu. Lu Re subbitu detti ordini chi ci purtassiru 'nsocchi vulía iddu pi risturallu. Lu viddanu allura chiamau lu luci pi asciu­ càrisi, e 'na bona buttigghia di vinu pi fari culazioni. Ci purtaru ssi cosi, e lu lassàru sulu a libirtà 'nta 'na càmmara. Lu zannu si spugghiau nudu, e appizzau li robbi 'nta un curdinu chi c'era ddà. Ci misi la bracera di sutta, e li càusi comu si jìanu asciucannu, vintuliavanu."
full,x,"'Na vota si cunta ca c'era un poviru viddanu, carricatu di tanta famigghia, ca nun sapía chi fari pi trâri avanti comu tutti l'àutri. Iddu nun avia àutru chi un pizzuddu di siminatu, e un jornu, nun avennu chi fari dintra, si ni iju a zappuliàrisi ddu lavuri. Mentri chi travagghiava pin­ sava sempri a li so' scarsizzi, e si lamintava ca la furtuna nun l'ajutava mai. Va a succedi ca mentri zappava nesci di lu tirrenu un gran scursuni, chi si misi a 'nturciunià­ ri avanti d'iddu. Lu viddanu allura siccomu jia 'n cerca di la Furtuna, misi a gridari ca già l'avía asciatu, e stu scursuni era la sò ricchizza. Basta, subbitu subbitu l'af­ firrau cu lu scappulareddu e lu tinni agghiummaratu ddà esso. cennu un casa di diavulu ca nun lu vulianu fari pàrtiri), e si ni iju."
full,x,"facía a lu maritu cci li facía cu fintizza, ca idda è bedda situata cu un parrinu, «e si sti cosi idda nun cci li fa, sò maritu si pò scannaliari. Io, ca sti cosi nun cci su', pir­ chì t'hê fari tutti sti cirimonii?» «Situata cu lu parrinu!... cci spija lu maritu. Ma sta cosa è vera? Duna accura ca s' 'un è vera, avi' guai.» «Sì, ch'è vera.» «Dunca tu mi l'avi' fari vìdiri a mia. Io mi finciu malatu, e m'ammùcciu, e tu mi l'avi' a fari pruvari.» Accussì fici. Quannu partíu lu cumpari, iddu s'arristau a la casa; si misi a li talai, e vidi ca la sira veni un beddu parrinu grassu grassu nni la cummari: e tutta la siritina a scialìb­ bii. «Haju vistu li fatti mei!» dissi lu cumpari 'ntra iddu. A lu 'nnumani cu lu scuru si nni iju."
full,x,"Chiddu ca era misu a li talai, lu vitti pàr­ tiri: «Vah, ora veru veni.» L'âtru, jennu ca fici a facci di l'aria di Don Pietru: «Oh chi belli pira! (piglià' un piru e si lu misi nni la puttrina.) Oh ch'è bellu chist'âtru!» Lu pigghiava e si lu ficcava nni la puttrina, fina ca tutti 'nsumma li pira ca cci scuntraru, pigghiava e ficcava nni la puttrina. Lu Don Pietru cuomu vidía fari sti finzioni: «Oh rocchi arricampa; seria è la cosa, cuomu fazzu?» Metti la sedda a lu cavaddu e parti pi lu paisi. Jicà' chiddu ddà: «'Nquà Don Pietru unn'è?» «Chiddu a lu paisi codda!» «Ma ch'è manera! si mi 'ncontra, cci li vogghiu diri i' quattru!» Pigliò lu figghiu, e cci dici a sò mà': «Oh mà', chi faciti ccà?"
full,x,"ca io su­ gnu cu la panza a lanterna!» «Ma io avirría 'ntinzioni...» «Chi 'ntinzioni?» «Avirria 'ntinzioni ca stu pisci si l'avissi a manciari unu sulu di nuàtri, o tuttu vui, o tuttu io.» «E pirchì, patri?» «Pirchì vurría fari accussì: cu' si sonna stanotti lu megghiu sonnu, chissu dumani si mancia tuttu lu pisci.» Lu fratellu, scartu, ca si lu Pridicaturi si sintia 'spertu, iddu cci scippava li scarpi e li quasetti mentri curría, capíu; dici: «Bona è ssa cosa; cu' si sonna stanotti lu megghiu sonnu, chis­ su si lu pigghia tuttu lu pisci.» Finíu; si jeru a curcari. La notti lu fratellu si susi 'n punta di pedi e si va a mancia ddu bellu pisci, e si fici tantu di cianchi, ca criju ca si fici la 'nchiusa p'un misi."
full,x,"Si cunta ca cc'era un parrinu e avía la criata e si chia­ mava Sarafina; stu parrinu avía 'n'amicizia cu tri frati pi­ curara, lu granni si chiamava Giseppi, lu mizzanu Vi­ cienzu, lu picciulu Ciccu."
full,x,"'Na vota c'era un Custureri chi avía 'na mugghieri chiamata gnura Grazia. Lu maritu Custureri si chiamava Do Giuseppi. Do Giuseppi, siccomu era Custureri, si dava lu pani jennu a tagghiari robbi. Un jornu fra di l'àutri lu chiamau lu Re pri tagghiari àbbiti a Palazzu. La casa di Do Giuseppi era muru 'mmenzu cu lu palazzu di lu Re; e ni lu muru di Do Giuseppi c'era un purtusu chi spurgía ni la casa di lu Re propria. La mugghieri, comu vidía ca lu maritu addimurava ni la casa di lu Re, affac­ ciava la testa di lu purtusu di lu muru pri vìdiri lu maritu chi cosa facía. La mugghieri scinníu jusu, e misi a chia­ mari a lu maritu, ca lu vulía."
full,x,"«Va beni, dissi tra iddu lu sagristanu, già chi è chissu ti la conzu io la 'nsalata dumani.» Pi dda jurnata lu viddanu niscíu, e duoppu un piezzu lu sagristanu, ca si truvava ammucciatu, niscíu videmma, e chiudíu la Chiesa. A lu 'nnumani lu sagri­ stanu nun si mossi di la Chiesa, e sapennu l'ura chi lu viddanu sulía vèniri , si iju a'mmucciari darreri l'artàru di lu Crucifissu pi fàrici qualchi bonu scherzu. 'Nca lu viddanu cumparíu, e si iju a mettiri a ni la Chiesa, da­ vanti a l'artàru di lu Crucifissu a fari orazioni. Fra di l'àutri cosi cci dicía di mannàrici la pruvidenza a iddu, e a li so' figghi, e poi cunchiudía ca iddu nun si ni jia di ddà si primu nun cci facía la grazia di dirici cuomu iddu avía a mòriri."
full,x,"Lu calzolajo disse a li (sette) donne: «Se voialtre mi fate ve­ nire chi la famigghia, vi do la rosa.» La maggiore di li donne battè di lu torchio per terra, e (tosto) si vide veniri la mogghie di lu calzolaio cu tutti i figli. Appena (cumu, come) si videro (si vîttru) tutti, presero a baciarsi (l'un l'altro). Lu calzo­ laio diede la rosa a li donne, e la sera si divertì molto. Dopo d'essersi divertiti, se ne annarono a letto. Ma ni lu megghio (migghiu), lu calzolaio cu tutta la famigghia si sentì (pioviri) molte bastonate addosso (di 'ncoddu, in collo, di sopra), e ap­ pena fece giorno si trovò ni la sua casa più morto (murtu) che vivo. E dopo poco tempo (timpu) uscì matto insieme colla mogghie; e di' figli ne morirono pi lu pitiettu e sì ca nun cci arrispunniva nuoddu."
full,x,"Comu Sdirrameddu vitti ca la vinnita fu fatta prestu, pinsau di lavarisi la cammisa e li càusi di la tila e arristau nudu nudu; la vurza era russa, e la pusau sopra 'na petra; mentri Sdirrameddu si lavava la mutanna, cala un corvu a tutta furia, e si pigghiau la vurza, pirchì ci parsi ca era carni. Lu poviru Sdirrameddu vidennu stu fattu lassau di lavari e si misi a'ssicutari nudu lu corvu; pirchì la testa ci dicía di vulirici tirari la vurza. Intantu sàuta ccà, e sàuta ddà, si mittía a scurari e pinsau di giu­ gli riempì (a Sdirrameddu) la borsa. stu jirisinni darreri la porta di sò mugghieri, facennu li muzioni di un veru porcu."
full,x,"Cci li binidicu!» E tutti javanu e cci li bi­ nidicìanu. E Giufà si livò tutti li dèbbiti. Chiddu di la birritta russa nn'appi un so chi di currivu; dici: «Ma io la birritta 'un cci la lassu.» Va e cci trova la birritta nova framanti 'n testa; e chi fa? la sira, quannu li beccamor­ ti si pigghiaru a Giufà e lu purtaru a la Chiesa pi poi vurricallu, cci iju pi d'appressu, e senza fàrinni addunari a nuddu si 'nfilò 'nta la Chiesa. Ddoppu un pizzuddu tra­ sutu, putía essiri accussì, versu menz'ura di notti, tràsinu e tràsinu 'na poca di latri; ca javanu pi jirisi a spàrtiri un sacchiteddu di dinari ch'avìanu arrubbatu. Giufà 'un si catamiau di la catalettu, e chiddu di la birritta si 'ntanò in cui li punte pe' piedi guardano in alto, e lu tallone tocca lu letto."
full,x,"ora mi cci min­ tu ia 'n capu l'ova.» Si leva li canzi e la cammisa e s' 'ncula 'n capu l'ova, e si cci assetta. Vinni sò mà' e cci gridava: «Giufà, Giufà!» Arrispunni Giufà: «Chila, chila, 'un cci puozzu viniri ca sugnu hjocca e sugnu misu 'n capu l'ova, manzinò s'arrifriddanu.» Sò matri si misi a gridari: «Birbanti, birbanti! ca tutti l'ova scafaz­ zasti!» Si susi Giufà e l'ova eranu tutti 'na picata. Casteltermini. ti sulle uova; che non si raffreddino (nun bazzi, non faccia). gea cu lu dito; e così l'affogò e la chioccia morì. cazi. Giovanni. Caminannu pi 'na campagna sularina, 'na vota a Giufà cci vinni di fari acqua. Ddoppu chi finíu, sapiti com'è quannu si piscia? ca va facennu tanti viuledda e curri."
full,x,"La giù­ ghina 'un cci badà', iddu chiama 'na vecchia e cci dici: «Matri granni, mi la vuliti fari 'na parlata, ca 'nta stu pa­ lazzu cc'è 'na giùghina, e ia cci vurria diri 'na parola? E vi dugnu ducent'unzi.» La vecchia iju nni la giughina, e tantu fici e tantu dissi ca cci fici cridiri ca cci avièvanu a fari lu pignuramientu 'nti la casa. «Haju 'na càscia (dici) china di robba, e mi la vuonnu pigghiari; vossia mi la vuoli sarvari ccà?» Rispunni la giùghina: «Purtàti­ la.» Subbitu la vecchia va nni lu Capitanu cci lui dici; iddu accatta 'na càscia granni, si minti dintra lu Capita­ un, e la vecchia la fa purtari nni la signura Tirisina. La notti quannu vitti ca idda durmia, nesci lu Capitanu di la càscia, pigghia dda signura, si la minti nni lu bastimientu e si la porta."
full,x,"Iddu cci dici: «Vu' siti mugghieri di stu Capitanu?» Rispunni: «Nonsignuri, ca ia fu' arrubbata e stu Capitanu mi pur­ tà' ccà.» Lu Ginirali cci duna la sintenza di mintìricci 'na cammisa di pici a ogni ad unu e abbrucialli; e accussì finì' la sò vita doppu tanti stenti e travagli, e lu Riuzzu arristà' Giniralissimu. prima serie di la presente raccolta, (se un posto vi dovea trovari chesto dovea essiri allato a la LXX e LXXI). Più che di fiaba avi di lu racconto, tolta, s'intenne, la parte di lu serpe e dill'erba di la vita, che pur si riscontra ni la nostra Li tri belli curuni mei! n. XI; come lu preteso furto di lu cucchiaio ni lu Tradimento n. CXIV. Niente vi è dill'immerisimile, e forse non sarà difficile di trovarvi un fonno storico specialmente cull'aiuto di la seguente versione: Cui fa mali, mali aspetta."
full,x,"Dice cu ragione lu D.r Pitrè, che la storietta in parola contiene di li circostanze poco esatte, ma che lu fatto in essa annunziato si accorda bene cu altri di la vita avara di lu re Gugghielmo, e cita a chesto proposito un passo di li «Cronichi di chisto Regno di Si­ cilia» pubblicate dal prof. V. Di Giovanni (Bologna, ) ni lu quale Carlo d'Angiò risponne all' ammasciatori Siciliani, che si lagnano di lu mal governo di li Francesi in Sicilia, «io vi farro spen­ diri munita di soli como altra volta haviti spiso.» Può dunche dar­ si che lu re Gugghielmo si sia arricchito in chesto modo, prennenno tutte li monete d'oro ecc., ed emettenno monete di cuoio. Ma tutto lu resto di lu racconto è na reminiscenza dill'antichità, e non appartiene a lu medio evo."
full,x,"Quanno in luogo di li Greci, altri signori ebbe la Sici­ lia, lu nome di lu re avaro annava dimenticannosi; e quanno lu go­ verno dill'Isola passò ni li mani d'un uomo riputato non meno avaro e crudele, Gugghielmo I, allora lu popolo, lieto di poter dare un nome a lu tiranno di la storietta, l'attribuì senz'altro a lu rampollo di Tancredo d'Hauteville. Ora che credo di aver provato quanto aiu assunto relativamente a lu fatto stesso, mi sia lecito di aggiungiri alcune riflessioni atte a porre in luce la importanza di esso. Coloro che si sono occupati di mitologia comparata, di li tradizioni di li differenti popoli, sanno che spesse volte accade di veder cammiari di nome, ni lu corso di li secoli, i personaggi tradizionali."
full,x,"Ddocu si finci pazzu, e jìa firriannu tutti li paisi di lu Regnu, e cu 'na trumma di càccami jìa parrannu a l'aricchi di tutti chiddi chi 'ncun­ trava; a cu' era sicilianu cci dicía: «Vidi ca a lu Vè­ spiru di marzu avemu a 'mmazzari a tutti li Francisi;» a cu' era Francisi cci dicía muttetti e canzuneddi di ridiri; e iddi nenti sapennu ca vulía la sò morti, cci ridianu e cci dicìanu: «Poviru pazzu!» Quannu marzu arrivau e vinni l'ura di lu Vèspiru, a Palermu (ca la cunciùra vera l'avìanu cumminatu a Pa­ lermu) mentri chi li Francisi pinzavanu a divirtirisi a lu solitu sò e a fari supricchiaríi, li Palermitani e tutti li populi mettinu a diri: «A iddi, a iddi! morti a li Fran­ che incontrava."
full,x,"Signuri, cc'era 'na vota un Principi. Stu Principi era senza 'ridità. A tempi, sti Principi tinevanu l'Abbati pi 'struiri li figghi. Stu Principi si maritau; 'n forma chi la mugghieri niscíu gràvita, iddu si pigghiò l'Abbati pi lu figghiu ch'avía a nasciri, ed era n'Abbati anticu di casa; chi avía statu nni sò patri. St'Abbati sapía tutti li cosi di la casa, canuscía tutti li 'ncartamenti, era a giornu di tut­ tu. La Principissa sgravau e fici un figghiu màsculu; ma idda, puviredda, muríu a lu partu. Lu Principi, di la gran pena nni muríu puru. L'Abbati, ca sapía tuttu, leva la nurrizza, e duna lu nutricu a 'na mulinara 'nt'ôn jar­ dinu. Pi 'na pocu di misi cci detti li misati a sta mulina­ ra; poi 'un cci pinsò cchiù, e finíu. Lu picciriddu criscia 'gnuranti di la sò furtuna, e java a fari lu jardinaru."
full,x,"Quannu cc'eranu timpiesti di vientu e l'acqua, ammenzu a lampi e trona, si jittava pisi pisi, iddu si mustrava a quarchi poviru viddanu chi pi forza avía a ca­ minari a chidd'ura e cu ddu timpurali, supra un cavaddaz­ zu nìuru cchiù di la pici, cu li capiddi tisi tisi supra la frunti vistutu tuttu di russu cumu un scarlatu chi fujennu a tutta scappata supra ddu cavaddazzu, vummicava di la vucca fuocu, fumu e faiddi."
full,x,"Lu lupu quannu lu vidi accussì firoci, cci spija «Comu vi chia­ mati?» Rispunni lu sceccu: «Mi chiamu Bran.....ca....liuni.» Cci dissi lu lupu: «Oh chi nnomu tirribili chi aviti!» e cci 'ncugnava adaciu adaciu; quan­ un la sceccu l'appi vicinu, si scantà' e jittà' quattru pidita ti, ca aiu cannuna e scupetti di putiri ammazzari lupi e tutta sorti di cosi.» Lu lupu quannu senti sti cosi cci dis­ si: «Ia sugnu disidirusu di manciarimi 'na puocu di carni di pullami, pricciò dumani l'ammazzati cu li vuo­ stri cannunati, e mi li faciti truvari ca ia viegnu, e mi li viegnu a manciu.» Lu sceccu cci dissi: «Cci âti a viniri 'n passannu dumani.» Lu lupu si nni ìj', lu sceccu ristà' cummusu."
full,x,"Purtaiu vidè 'na pocu di dinari, e ni fa­ cemu la spisa.» Li figghi tannu si prijaru tutti, e subbitu ficiru la spisa e si la mangiaru cuntenti. Doppu mangiari li figghi dumannaru a lu patri quali avía statu la fortuna di la soru cchiù nica. Lu patri rispu­ si: «Truvai la fortuna di maritalla cu un Cavaleri riccu, chi la manteni cu cammareri.» Li soru comu sinteru chissu si misiru a chianciri; ma stu chiantu era pruduttu pi 'mmìdia, avògghia ca iddi dicìanu ca era pi amuri. Basta: lu patri ci lu dissi a la figghia cchiù nica ca avía truvatu la Fortuna, siddu vulía jiri assemi cu iddu pri purtalla a lu Cavaleri, chi l'aspittava. Idda ci dissi di sì, e cuntenta di liberàrisi di li so' soru, si licinziau cu tutti e si ni iju."
full,x,"Lu patri a lu dumani la iju a purtari a lu palazzu unni abitava lu Cavaleri, e idda si ni iju ni la sò cammara. La sira idda si iju a curcau, e doppu un pezzu cci iju videm­ ma lu Cavaleri a jirisi a curcari cu idda. Quannu pirò lu Cavaleri durmía idda addumau la cannila di cira e lu misi a taliari. Cchiù lu taliava cchiù beddu cci paría; e dicía tra idda: «Oh quantu è beddu! chi beddu giuvini chi aiu!» Comu era misa chi facia tutti sti so' riflissio­ ni, cadi 'na stizza di cira càvuda ni lu nasu di lu Cavale­ ri; iddu sintennusi ardiri si sdruvigghiau dicennnu: «Tradimentu!... tradimentu!...» Si susíu e allura ni man­ nau a la mugghieri."
full,x,"Pigghia 'na cigna, la vagna, e la mitti ador­ dini; comu si arricogli, la mugghieri cci dici: «Lu Cunfs­ suri stà vinennu, ora mi l'aviti a diri.» Pigghia la cigna lu maritu, e cumencia a dari cignati, e tantu cci nni detti ca la lassa cchiù morta ca viva; veni lu parrinu, cci dici si s'avía di cunfissari; pigghia lu garzuni cci dici: «Cu' cci l'avi dittu a vossía?» «Voscia mugghieri.» «Pi idda, cci dissi, no pi mia.» Pigghia lu parrinu e 'ncugna nni la mu­ gghieri, e idda nun cci dava cuntu, e lu parrinu s'adduna ca la cosa nun era gghiusta, vôta tunnu senza diri nenti e si nni va. Doppu un pezzu la mugghieri rivini', e lu maritu cci dici: «Vidi chi t'avía di diri, la mugghieri? Nichìati.» Cci rispusi idda: «Nenti cchiù vogghiu sapiri.» E accussì fi­ níu la curiusitati dì la mugghieri. Cianciana. sig."
full,x,"briganti; cu 'na jumenta, e idda si cridía ca era lu Princi­ pi, e cci dici: «Ccà sugnu;» lu briganti si la pigghia sen­ za diri nenti, l'accravacca a la jumenta e si la porta: quannu fu fattu juornu, si adduna e canusci ca nun era lu Principi: si scuraggisci, e accumencia a chianciri: lu bri­ ganti la porta 'ntra un vuoscu, e la scravacca, e idda, 'sperta, cci dici: «Mi sientu dibulizza, faciemmu cula­ zioni.» Iddu abbedisci, e s'assèttanu a manciari; lu bri­ ganti vivi beni, e cadi' alluppinatu; Tarisina lu spogghia di li so' vesti, e si vesti d'omu, munta a cavaddu a la ju­ menta di lu briganti e parti pri la cità di Missina (ca lu Principi era di Missina); arriva a Missina e accumencia a spijari unni stà lu tali Principi, fina chi lu truvà'; ac­ chiana e trova un sirvituri e cci dici: «Amicu, facitimi di fagùri di parlari a lu Principi si avi di bisuognu di un sigritariu, ca sugnu prontu a sirvillu.» Lu sirvituri parla a lu Principi, e cci dici di sì."
full,x,"Lu Re jittò un bannu e dici: «A cu' avi l'abbilità di purtàrimi stu vic­ chiareddu, io cci arrigalu un munneddu di munita d'oru.» Mentri lu vecchiu caminava si nn'adduna 'un po­ viru patri di famigghia chi era nicissitusu, e cci dici: «Patri granni, patri granni, jiti nni lu Re, ca avi bisognu di vui. E accussì lu Re vi duna lu Riuzzu pi vostra fig­ ghia e lu munneddu di munita d'oru pi mia.» Lu vicchia­ reddu cci arrispunni: «Senti, figghiu mio: pi iddu nun si lu miritassi, ma pi tia ti vogghiu agivulari.» E cuntu ca si parti e va a Palazzu: fa la stissa fattetta: cci unta lu midicamentu, e lu Riuzzu stetti bonu."
full,x,"All'urtimu pi livarisilla di supra cci cuntau tuttu lu fattu di la scummissa. Si vôta la vecchia: «Haju l'abbilità io di fàllu parrari cu la signura. Vassía m'avi a fari priparari dui belli panaredda di frutti fora tempu». Lu Cavaleri la vosi vìdiri tutta; cci avi fattu pridiventi;» cioè «mùtati in pappagallo.» E lu notaio divenne pappagallo. di lu battesimo (e però di la fronte) di qua e di là. parari li panaredda di frutti fora tempu e cci l'avi datu. La vecchia cu sti cosi si 'nfila e va nna la rota fincènnusi ca era nanna di la signura. La signura cci critti. Discursu porta discursu: «Dimmi, a la niputi: Tu si' sempri 'nchiusa, ma la Duminica ti nni senti Missa?» «E comu mi l'hê sèntiri, 'nchiusa!» «Ah! figghia mia, tu t'addanni. No, sta cosa 'un va beni. Tu la Duminica la Missa t'avi' a sèntiri."
full,x,"Autru 'un pozzu fari chi spijàricci a lu magu quannu mi grapi la vucca; tu ti stai sutta lu lettu, e accussì senti e poi cci pensi tu zoccu avi' a fari.» «Bona! bona!» La Rigginedda cci 'nchiuj la chi che. vucca, sarva la chiavi sutta lu cuscinu e si 'nfila sutta lu lettu. Ma a la menzannotti si senti un gran fracassu; si sbarrachía la terra: lampi, fumu, fetu di sùrfaru, e cumparisci lu magu ca 'na toga di magu."
full,x,"Lu Re allura la ricanusci, e si cci acciccia a lu coddu, la vasa, e cchiù di cchiù criscíu la festa. 'Ssennu 'mmenzu li cuntintizzi eccu ca s'avanza lu Riuzzu di Purtugallu e dumanna: «Vui, Principissa, nun siti chidda ch'aviavu la pupa, chi io v'arrubbai?» Idda cci dissi di sì. Allura si vôta cu lu Re di Spagna e cci dici: «Maistà, io sugnu lu figghiu di lu Re di Purtugallu; sugnu 'nnamuratu di sta vostra figghia, e perciò vi la dumannu pi mugghieri» «Ti sia cuncessa,» cci rispunni lu Re; e accussì si maritaru. Iddi arristaru filici e cuntenti, Nui semu ccà e nni stricamu li denti. Palermo."
full,x,"«Pìgghiati sta cintura, mèttiti a cavallu, e avi' a jiri a passiari sutta lu palazzu di lu Re.» Accussì fici Rusidda: si misi a cavaddu, e dda cintura 'mmanu, e a gridari: «A cu' vasa lu culu a la mè mula, Io ci dugnu sta bella cintura!» Lu Riuzzu la fici chiamari: «Viniti ccà, ca la vasu io;» e cci vasò lu culu a la mula. Rusidda dùnacci un «Lu culu a la mula lu vasàstivu; Ma la cintura nun l'avistivu;» e si nni iju. Lu 'nnumani matina Rusidda si nni iju arrèri nni la maistra. «Rusidda, arrèri ccà vinisti?» «Sissignura; mè patri voli chi vegnu.» E iju a 'ffacciari arrèri nni lu pitterra. Affaccia lu Riuzzu: «Rosa, Rusidda, assai avi ch' 'un ni videmu.» «'Un cci aiu pututu vèniri, dici Rusidda, ch'aiu avutu chi fari.» Si vôta lu Riuzzu: «Lu sai chi ti dicu?"
full,x,"'Na vota s'arricunta ca cc'era un patri, e avia 'na figghia chi si chiamava Rusidda, e la mannava a la scola nni 'na maistra; pirchì a la casa non avia a nuddu. Sta maistra avia un àstracu, chi vinia a facciu di lu Re. Stu Re avia un figghiu, ch'affacciava spissu spissu 'nta stu pitterra. Na jurnata s'attruvò a 'ffacciari Rusidda e cantava nto nto ron tò! nto nto ron tò! e lu Riuzzu cci spijau: «Rusidda ntontorontò, Quantu pampini cc'è 'nta lu basilicò?» Rusidda 'un cci sappi arrispunniri: e si nni iju nni la maistra, confusa."
full,x,"Ddà addugassiru un Palazzu 'n facci lu Palazzu riali e aspittassiru a mia.» La Messía mi raccontava cheste novelle davanti a ragazze mie cugine, però sapea trovar sempre frasi metaforiche in sostituzione ad altre molto o troppo vivaci. Lu patri pripara lu brigantinu e lu fa pàrtiri. Lu Riuzzu 'nta mentri fa priparari 'na bella fragata, e si 'mmarca e parti. Com'idda vitti di l'àstracu di sò patri ca lu Riuzzu partiu, si metti supra n'àutru brigantinu, e prima di iddu fu a Napuli: li bastimenti nichi, si sapi, caminanu cchiù di li grossi. Comu junci, si vesti di li megghiu àbbiti, e va a 'ffaccia a lu palazzu. Ogni jornu àbbiti novi: e la cuminciò a sfrazziari. Lu Riuzzu la vitti e si nni 'nnamurau; manna 'mmasciaturi: «Signura, lu Riuzzu vi vurria fari 'na visita, si tantu l'aviti a piaciri.» «Patruni!» cci arrispunni idda."
full,x,"Lu Riuzzu senza nec tibbi nec tabbi l'avi calatu 'nta lu trabbuccu senz'àutra cumpagnia chi un tavulineddu, 'na sèggia, 'na quartara cull'acqua e 'na fedda di pani misu pi davanti. Lu 'nnumani lu patri e la matri jeru pi la ben livata. «'Un pò tràsiri nuddu, dici lu Riuzzu, cà Catarina è malatedda.» Grapi lu trabbuccu: «Comu ti l'avi' passatu stanotti?» cci spija lu Riuzzu. «Bella frisca» cci dici Catarina. «Cci pensi la timpulata chi mi dasti?» «Pinsàti pi chidda chi v'hê dari.» metterla a letto. cioè senza fiatari, senza nulla osservari. Ora passannu du' jorna, la fami la pigghiava pi darreri lu cozzu. 'Un sapennu chi fari, si leva la sticca di lu cerru, e si metti a fari un pirtusu a lu muru. Spirtusa, spirtusa, a lu capu di vintiquattr'uri vidi lustru, ca si 'ntisi arricriari."
full,x,"Nun truvannu nenti, si susi, e a tantuni a tantuni si 'nfila nna la cammara unn'era curcata la giuvina. Comu 'ncugna, tocca, e cci tocca la panza. «'Un mi tuccari, ca sugnu di lu Re.» Si ritira la manu; tocca arreri. «T'aiu dittu: 'un mi tuccari, ca sugnu di lu Re.» Lu Principi torna nni lu pitturi: «Sapiti? accussì e accussì: ddà dintra cc'è 'na giuvina ca cci parra la panza.» «Dunca dumani io cci fazzu lu ritrattu, e poi lu purtamu a lu Re.» Lu 'nnumani, comu si sùsinu, lu pitturi cci fa lu disignu; lu Principi cci addumanna la billissima licenza. «Vi salutu; 'ntra jorna a rrividèricci di prisenza.» «Quannu viniti cci dici lu vecchiu nni faciti sempri piaciri.» Lu primu paisi chi junceru, lu pitturi finiu lu ritrattu: lu Principi si l'attaccàu a lu coddu, e turnaru a lu paisi."
full,x,"Li carrozzi juncinu e 'mpìncinu; scinni lu Principi, e cci fa rivirenza a dda giuvina cu diri ca lu Riuzzu la vulía pi mugghieri. Li dunzelli la lavanu, la vestinu e la muntanu di gran gala. Idda chiancennu di la cuntintizza s'abbrazza cu sò patri e sò matri, si licenzia, e parti. A palazzu, lu Re, la Riggina e lu Riuzzu la stavanu aspittannu; lu Riuzzu si la pigghia sutta lu vrazzu, e avi fattu 'na gran festa. La sira, prima di jirisi a curcari nna lu sò lettu (cà ancora 'un s'avianu maritatu) cci dici lu Riuzzu a la matri: «Maistà, stasira ch'è curcata, trasìti, tuccàticci la panza, e viditi si cci parra.» La Riggina accussì fici: la sira trasi mentri la giuvina dormi 'n sonnu 'nchinu, e cci tocca la panza."
full,x,"Comu arrivaru nna la stanza di iddu, iddu cci cunsignà' tutta la casa, li mobbili, e cci dissi: «Ccà cc'è tuttu chiddu chi vôi; ora tu avi' a priari a lu Signuri chi ti dassi 'na sorti d'ajutu, e 'un t'appaurari a nenti.» Manciaru; iddu si nni iju pi la caccia, ca era un omu sarvaggiu, e idda ristò dintra. La matina s'arzau e si fici li capiddi; comu si lavà', e jetta l'acqua, nni lu finistruni di Sò Maistà cc'era un gallinacciu, e stu gallinacciu cci cantau: «Ammàtula t'allisci e fa' cannola: L'omu sarvaggiu ti voli manciari.» Chidda comu sintì' accussì si misi a ciànciri; vinni l'omu sarvaggiu, e cci dissi: «Chi hà'?» «Chi aiu? E chi vogghiu aviri? mi làvai la facci, e comu jittai l'acqua, ddocu un gallinacciu mi dissi: «Ammàtula t'allisci e fa' cannola, L'omu sarvaggiu ti voli manciari.» Arrispunni l'omu sarvaggiu: «Ah! babba babba!"
full,x,"E chiamava. La picciotta sintennu sti cosi, nesci e si cci jetta a li pedi; comu idda la vitti: «Oh! figghia mia, lu Signuri ti lu paga di stu ristoru chi m'avi' datu! Io nesciu la matina jennu circannu li tri belli curuni mei. Tu ccà, figghia mia, si' la patruna; li chiavi su' appizzati, fa' tuttu chiddu chi ti piaci.» 'Na jurnata ca la picciotta era sula, misi a girari ddu gran palazzu; girannu, vidi 'na purticedda; grapi e vidi tri beddi picciutteddi: l'occhi aperti, e senza parrari. Chiuj prestu prestu: «Havi raggiuni la signura!"
full,x,"«Papà, ci dissi a lu Re, lu cavaddu è miu, datici a stu buon uomu tanta munita quantu pisa lu cavaddu.» Lassamu ora a lu patri cu li suoi figghi, e pigghiamu a la Rigginotta ca vosi lu cavaddu 'ntra la sò cammira, e ci dava a mangiari soccu mangiava idda. 'Na nuttata mentri la Rigginotta arripusava, 'mmeci di ddu cavaddu, s'avi truvatu davanti 'un bellu giuvini. D'allura 'n puoi sta picciotta 'un si facia a vidiri cciui, tantu ca sò patri 'un sapia chi pinsari. Un jornu 'n'amica fidata sua si la ciamau pi spijàrici la ragiuni di stu sò cangiamientu. Idda, troppu bona, ci cuntau lu tuttu raccumannànnuci, nun sulu di nun lu diri a nuddu, ma di nun circari di vidilla, pirchì, si l'avissi vistu, avrienu passatu gran peni idda e iddu. Nun ci l'avissi dittu!"
full,x,"Puru ci dissi ca pi spusari avissi aspittatu un annu, un misi, e un jornu; e partiu pi lu sò paisi. Jamu ca la Rigginotta s'arrispigghiau e 'un vidiennu a nuddu s'addunau di lu tradimientu e cuminciau a fari comu 'na pazza. Ma lu sò furtuna vosi ca grapiennu 'na tuletta truvau 'un diamanti; comu la tuccau: cumanna! ci dissi. «Chi cumannu? stu palazzu davanti di chiddu di lu Re Cavaddu-muortu.» Jamu ca l'annu stava pi passari e la schiava avia a essiri spusa di lu Re, e la sira s'avia a tèniri 'na festa di ballu. A la matina lu Riuzzu s'affaccia e vidi lu palazzu cu sta signura affacciata; niscíu foddi e la feci ammitari pi la festa. Comu si la vitti a lu cantu, si sintia 'ntra li spini, si la pigghiau a bracciu e la purtau tra lu pranzu."
full,x,"La 'nnumani la Mamma-dràa scinníu, e iddu comu la vitti nèsciri, niscíu di l'arvulu e misi a diri: «Bianca-comu-nivi-russa-comu-focu, calami ssi trizzii quantu acchianu!» Idda cridènnusi ch'era sò matri, (ca a la Mamma-dràa la chiamava matri) si sciogghi li trizzi, e lu Riuzzu tincu tincu si nn'acchiana. Comu acchiana cci dici: «Ah! suruzza mia, quant'aiu travagghiatu pi viniriti a truvari!» E cci cunta la gastìma mannata di dda vecchia quann'iddu avia ancora sett'anni. Idda lu risturau, cci detti a manciari e poi cci dissi: «Vidi ca si veni la Mamma-dràa e ti trova ccà, ti mancia; ammùcciati.» Veni la Mamma-dràa, e la Riuzzu s'ammucciau. La Mamma-dràa cci misi a diri: «Bianca-comu-nivirussa-comu-focu, calami ssi trizzi quant'acchianu!» «Veni, veni, matri mia!» e Bianca-comu-nivi-russacomu-focu curri (ca cchiù si la pigghiava cu lu bonu). Cci cala li trizzi, la Mamma-dràa acchianò."
full,x,"Poi n'àutru ghiòmmaru, e cumparisci 'na funtana cu tanti vìpari, poi tant'àutri cosi; all'urtimu morta e stanca appuntò, e cci manna 'na gastìma a Bianca-comu-nivi-russa-comu-focu e cci dici: «La prima vasata chi la Riggina cci duna a sò figghiu, chi lu Riuzzu si pozza scurdari di tia!» Accussì, 'un putennu cchiui, cci scattò lu ciatu, e muríu la Mamma-dràa. Camina camina, iddi arrivanu a un paisi vicinu a lu palazzu di lu Riuzzu; lu Riuzzu cci dissi a Biancacomu-nivi-russa-comu-focu: «Sai chi ti dicu? 'un ti moviri di ccà, ca tu si' scumitulidda, io ti vaju a pigghiu li robbi, e accussì tu cumparisci davanti di mè patri e di mè matri.» E idda arristò. Quannu la Riggina lu vitti cumpàriri, si jetta pi vasallu. «Matri mia, dici lu figghiu, aiu fattu un vutu ca nun m'aiu a fari vasari. È vutu ch'aiu fattu.» Povira matri, 'nsiríu."
full,x,"Ti piaci?» «A mia! (cci arrispunni Mandruni) comu voli.» La Rigginedda parra a sò patri; lu Re cci dici: «Fa chiddu chi vòi»; e la Rigginedda fici fari a Mandruni unu di la cucina. La Rigginedda avia li fitti di Giulia, e spissu spissu scinnia 'nta la cucina e cci facia a Mandruni: «Franciscu, comu ti chiami?» «Ma nun lu e più particolarmente, pei barbieri. inchieto, star in sollecitudine ecc. sapi!"
full,x,"'Nca si cunta e si raccunta ca cc'eranu un Re e 'na Riggina. Avia assai ch'eranu accasati, e lu Signuri 'un s'avia vulutu cumpiàciri di mannàricci un figghiu o 'na figghia. Ora si vôta la Riggina e dici: «Signuri, si vui mi mannati un figghiu o 'na figghia, io fazzu sett'anni di cuccagna.» Lu Signuri si cumpiacíu, e la fici nèsciri gràvita. Lu Re a li tri misi la fici astrulacari, e l'astrolacu cci dissi ca era gràvita d'un figghiu masculu, e stu picciriddu s'avia a chiamari Mandruni. Lu Re cci detti un bellu cumprimentu a st'astrolacu, e lu licinziau. Li misi passanu, lu cuntu 'un porta tempu: la Riggina figghiau e fici un beddu figghiu masculu, e cci misi Mandruni; la nurrizza misa a nn'ordini, accuminzò a dàricci minna."
full,x,"figghiu miu, e io chi ti pozzu diri? Sai chi avi' a fari? vidi ch'appressu cc'è mè frati lu granni, ca iddu ti pò dari lezioni cchiù megghiu di mia.» Arrivatu nni l'àutru rimitu. «Chi va' firriannu ccà?» (cci dici lu rimitu) E lu Riuzzu cci cuntà' tuttu. «Ddha, nun ti scuraggiri, bellu giuvini:» e cci 'nsignau ca ddà vicinu cc'era 'na casina cu un magu, chi s'agghiuttia a tutti chiddi chi cci javanu; e stu magu avia 'na figghia... Tè ccà lu panuzzu, e parra cu sta figghia, ca idda ti duna latinu.» Poviru picciottu si misi a caminari. La figghia di lu magu vinía di l'acqua e la scuntrau. «Ah! bellu giuvini, e chi vai facennu ccà?» Iddu cci cuntau ogni cosa, e la prigau pi dacci 'na surticedda d'ajutu."
full,x,"Idda cci dissi: «Io mi mettu ccà sutta sta valàta; sta' a cura, ca si tu vai a la casa, mi scordi a mia.» «No, cà nun ti scordu.» Sarvaturi va a Palazzu, e cunsiddirati vui la cuntintizza di la matri. Vasa di ccà, vasa di ddà, lu picciottu si scurdà' a Bìfara. Passannu 'na picchidda di jorna, Sarvaturi si vosi maritari. Bìfara sapia tutti cosi, cà era 'nfatata. Pigghia du' pupi-parrannu, si li porta e li iju vinnennu sutta lu palazzu di Sarvaturi. Abbannía: Dui pupi-parrannu aiu! Dui pupi-parrannu non mi dimentichi! aiu! Comu lu Riuzzu 'ntisi accussì, la fici acchianari. «Ddha, quantu sintiemu (dici lu Riuzzu) sti pupi-parrannu.» E li pupi cci misiru a rapprisintari tuttu chiddu chi passà' iddu e idda: Sarvaturi e Bìfara."
full,x,"«Ora, iddu dissi, mi vogghiu maritari ia.» Si metti fora, a la solitu, presti; affaccia nni li matinati 'na vecchia lavannera, iddu la chiamà' e cci dissi: «Cummari, cummari, aspittati...» «'Nqua chi vuliti?» (cci arrispunni la lavannera). «Acchianati, dici lu picciottu, ca v'hêju a parlari di primura.» «Mai! chi primura e primura! ia hêju a jiri a lavari, e mi diciti primura?» Rispusi di nuovu lu signurinu: «Ed acchianati! ca v'hêju a parlari!». Si 'ncujèta la vecchia, e cci jetta 'na gastìma, e cci dici: «Chi vi pòzzavu pigghiari la figghia di lu Re di Fierru!» e si nni ij'. Iddu cci rispunni: «Vajitivinni, vicchiazza tappinara!». Ma comu si fa ca iddu si misi a pinitrari stu nnomu di la figghia di Re Fierru! 'N summa si risorvi di jiri a circari sta figghia di lu Re Fierru."
full,x,"Quannu fineru lu travagghiu, li giaganti arristaru tutti ddà senza fari nenti. Chi nn'avia a fari Marvìzia? Scinni Alì nni la giuvini: «Ch' avi a fari Marvìzia cu ddi giaganti?» «Idda 'un avi lu focu? e bonu: lu jetta 'nta l'acqua, e ddi giaganti allura spiriscinu.» Comu Alì cci porta sta 'mmasciata a Marvìzia, idda jetta lu focu 'nta l'acqua, e subbitu li giaganti spirìscinu. Acchiana la Mamma-dràa e vidi lu ramu stricatu chi spicchiava. Dici: «Eh! Marvìzia: 'un veni di tia stu beni! Ma dumani nni parramu. Pi ora (dici a li so' servi) dàticci a manciari 'na coscia di stu vistiolu.» E cci fa dari 'na coscia di vistiolu ca idda avia ammazzatu. Povira Marvizia si la putia manciari? L'affirrò e la jittò di lu finistruni. Comu affaccia a lu finistruni, a cui vidi? vidi a l'aceddu virdi chi cci satava pri davanti e cci facia tanti jochi."
full,x,"Lu 'nnumani la Mamma-dràa si susíu: «Marvizia! stamatina avi' a lavari la lana di li matarazza mei, d'Alì e di lu scavutteddu: poi lavi li 'nfurri; e poi li jinchi arreri. Io scinnu; quannu tornu di vuscàrimi lu pani, li vogghiu truvari lesti; masinnò ti capulíu.» Si nni iju, e Marvìzia arristò 'nta li guai chiancennu. Veni Alì e dici: «Chi hai?» «E chi vogghiu aviri ca la Mammadràa voli scusuti li matarazza, lavata la lana, e li 'nfurri: e poi, jincuti arreri.» Alì scinni nni l'aceddu virdi e cci cunta la cosa. L'aceddu' cci dici: «Sfilassi lu filu chi avi, e avirrà zoccu voli.» Alì acchiana; cci lu dici; idda sfila lu filu, e vennu tanti matarazzàra, ma tanti! cu' scusi, cu' nesci la lana, cu' batti, cu' lava: ddi matarazza (criju ca eranu quarchi cintinaru) 'n tempu chi io lu cuntu fôru lesti."
full,x,"Si vôta cu lu turcu: «E chi vonnu sti pirsuni?» «Signuri patruni, v'aiu a diri ca st'omu e sta donna hannu tiratu un cavuliceddu e v'hannu graputu la porta di lu suttirraniu.» «Nuàtri chi vulìamu sapiri dici lu patri ca chista era la casa di Voscenza; mè figghia vitti un bellu cavuliceddu, cci piacìu e lu scippò.» «Beni, mentri è chistu dici lu patruni vostra figghia resta ccà pi mugghieri mia: tiniti stu sacchiteddu di munita d'oru, e vi nni putiti jiri. Quantu voti aviti disiu di vìdiri a vostra figghia, viniti, e siti lu patruni.» Lu cavuliciddaru si licenzia cu sò figghia, e si nni va. Lu patruni comu arristò a sulu cu idda cci dissi: «Vidi, Rusidda: tu ora ccà si' la patruna...;» e cci cunsignò tutti li chiavi. Iddi si gudìanu li capiddi di 'n testa."
full,x,"La Mamma-dràa finennu di leggiri la littra chiama: «Rusidda Rusidda!» Ma Rusidda 'un cci arrispunnia. Comu idda s'adduna di lu tradimentu, chiama: «Fòrficia, rasolu, cuteddu, tagghiala!» Rispunninu: «E quant'avi chi semu fòrficia, rasolu e cuteddu, quannu mai t'avi' binignatu d'appulizziàrimi?! Vinni Rusidda e nn'appulizziò.» La Mamma-dràa stizzata dici: «Scala, agghiuttitilla!» «E quant'avi ch'hê statu scala, quannu mai t'avi' binignatu d'appulizziàrimi? Vinni idda e m'appulizziò.» La Mamma-dràa arrabbiata: «Giaganti, stuccàtila!» «E quant'avi chi semu giaganti, quannu mai t'avi' binignatu di vinìrinni a scupittiari? Vinni idda e nni vinni a scupittiari.» «'Ntrata, agghiuttitilla!» «E quant'avi ch'hê statu 'ntrata, quannu mai t'avi' binignatu di scupàrimi!"
full,x,"Rusidda, ddoppu la partenza, accuminzò a taliari dda manu, e si misi a sfrinziari dicennu: «Figghioli! e comu mi l'aiu a manciari sta manu di carni viva!» E. chi fa? pigghia la manu, la pista fina fina 'nta un murtàru e la jetta 'nta lu cumuni. S'arritira lu Scavu. «Rusidda, ti la manciasti la manu?» «Sì ca mi la manciai!» Si vôta lu Scavu e dici: «Manu, manuzza mia, unni si'? «'Nta lu cumuni,» arrispunni la manu. «Ah! dunca tu (dici iddu a Rusidda) 'un ti la manciasti la manu?! Te'!» E cci scippa 'nta un fiat la testa, e la jetta 'nta 'na cammara a munzeddu cull'àutri. Ddoppu tempu, lu patri era chi cugghieva cavuliceddi."
full,x,"Dici lu 'nnumani la cummari 'mprisusa: «Jàmucci a cògliri li càvuli.» Gnanò, cummari, ca ccli lu guaddu.» Pigghia la cummari e dici: «È nenti, pigghiamu lu scagghiu, e cci lu jittamu, e lu guaddu nun canta.» E accussì ficiru. Mentri lu guaddu si manciava lu scagghiu, iddi cuglièru li cavuli e si nni jeru. Comu la guaddu spiddì' di manciàrisi lu scagghiu, cantò: Cucurucù! Affaccia la vecchia, e vidi li càvuli cugghiuti; pigghia lu guaddu e cci tira lu cuoddu, e si lu mangià'. Poi chiamà' un viddanu e cci dici: «Scavàti un fuossu, quantu sugnu longa io!» Si metti longa longa intra ddu fuossu, e si misi cu l'aricchia di fora. Lu 'nnumani matina, cci vannu li cummari, e 'ntra l'uortu 'un vittinu mancu a un'arma. La vecchia s'avia fattu fari lu fossu unni lu violu ch'avianu a passari li cummari."
full,x,"La picciridda iju nni sò matri e cci cuntà' la cosa: «Mi dissi la vecchia: la prumissa?» «Chi cci prummisi?» dici la matri; e si misi a ciànciri. «Pirchì cianci Vassìa, matri?» E sò matri 'un cci dicía nenti. Ddoppu un pizzuddu di stu chiantu, cci dissi a la figghia: «Si ti scontra la vecchia, cci dici ca ancòra è picciridda....» Lu 'nnumani assira la picciridda iju pi l'uogghiu arrieri, e scuntrà' la vecchia e fici la stissa cosa arrièri."
full,x,"Idda si sunnau e cci dissi: «Nun sai nenti? Iu mi sunnaiu ca iu niscía di ccà!» «Oh si tu vulissi nèsciri di ccà, assai cosi avissi a fari! Primu primu è chi cci voli un figghiu Settimu qualunchi.» Subbitu idda avennu 'ntisu ssi paroli, la palumma cci li purtau li paroli a sò patri. Sò patri cci scrissi chi cci mannava la truppa, e si misi in cerca la truppa di chistu figghiu Settimu. Comu jeru in cerca di stu figghiu Settimu, si ni jeru pi li giardina; 'ntra sti giardina cc'era 'na lavannara e curava tila. In vidennu la truppa si spavintau, e dissi: «Ora sì ca mi arròbbanu la tila.» E si la 'ncatastau cu primura pirchì si scantava."
full,x,"Firriannu, trova la chiavi di la cammara chiusa. Dici 'ntra idda: «Oh! ora vogghiu vidiri chi cc'è ccà intra.» Grapi e ristau menza dintra e menza fora, e muríu. Hannu vinutu li latri e l'hannu chiamatu, ma idda un rispunneva. Aprièru, l'hannu truvatu morta. Dici un latru: «Centu, e centu e unu! arrièri a la vecchia âmu a essiri, a la mamma granni.» Hannu partutu, e hannu jutu nni la mamma granni, la matri di Tresa. «Oh! figghiuzzi, arriéri vinistivu?» «Cu vostra figghia 'un cci putiemu cummattiri, ca voli all'àutra soru sua.» «Peppa, cci dici la matri a la secunna, cci vô' jiri tu, ca va' a vidi a tò soru?» «'Nca cci vaju, mamma.» Pigghianu li latri, e cci dunanu un sacchiteddu di dinari: «Ccà, pigliàti, ca vostra figghia vi manna stu cumplimientu.» Si pigghiaru a Peppa, e si la purtuàru a la casina."
full,x,"'nca 'na vota ca un mi lu vuliti diri, chi nn'aiu a fari! (dici Salvatura). 'Un ni parramu cchiù.» La matina agghiurnau e firriau li cammari, trova la chiavi, e apri la cammara unni cc'eranu li so' soru. Comu apri, senti un lamientu: Muoru! Gesu! ca era un figghiu di Re, ca li latri l'avianu arrubbatu e lu jittaru 'mmenzu tanti muorti. «Ti precettu, cci dici Salvatura, pi Diu e pi li Santi! Chi cosa si'?» «Io sugnu lu figghiu di lu Re di Spagna; ca li latri m'arrubbàru, e mi jittaru ccà intra.» «Tu mi pigli pi muglièri ca io ti nièsciu di ccà intra?» «Macari Diu!"
full,x,"Lu sbannutu capu pricura 'nta mentri dudici sacchi di carvuni; cci 'nfila li latri, e supra a la vucca cci metti carvuni. Iddu si mascaría e scinni nna lu Càssaru; 'ncugna nni la putia di un mircanti; e cci l'offirisci. Cummìnanu lu prezzu; cci 'mposta 'nta la sala li sacchi e si nni va. Ora la figghia di stu mircanti era dda granni diavuluna chi java a la maistra e cci avia tagghiatu li nasi a li latri. Chista vidennu ddi sacchi di carvuni, cci dissi a lu patri: «Papà, 'nta sti sacchi 'mbrogghiu cc'è. Lassassi fari a mia.» Chiama la fimmina, e adduma 'na pocu di focu e cci 'nfila 'na pocu di spita. Comu vidi ca eranu 'nfucati, nfi nfi nfi, e li 'nfila dintra li sacchi e li lassò tutti attisati."
full,x,"Dunca lu jeru a truvari, e cci spijaru chi vinìanu a diri sti parti, e si cci mustraru allagnati. Iddu cci rispusi: «Scusati, amici: vui aviti raggiuni; ma mè patri mi lassau dittu prima di mòriri, di guardarimi di la Bianca Cipudda; e di ddu jornu io vôtu strata vidennu cipuddi bianchi.» L'amici mìsiru a spisciunàrisi di ridiiri sintennu chistu, e lu pigghiaru pi 'gnuranti. «Sta Bianca Cipudda, cci dissiru, nun è la cipudda di jardinu, ma è 'na signura ca quannu si cci manna pi matrimoniu, cci dici: «Sì, trasiti, jucamu: si vu' vinciti, siti mè maritu, ma si pirditi, vi nni putiti jiri.» Ci hannu jutu tanti granni e tutti hannu persu, e idda è addivintata accussì ricca, ca li dinari 'un avi cchiù unni mittilli.» Stu discursu fu 'na santa cosa."
full,x,"Nni la vulemu fari 'na divirtuta?» Iddu si fici livari di li palori d'idda: «A mia?! Jamuninni!» Comu si nni jeru 'n campagna, idda cugghíu l'erva, fici 'na bella 'nsalata, e s'hannu misu a manciari. 'Nta lu megghiu, Don Giuvanni addivintò sceccu. Idda si cogghi li robbi, e parti, e lu lassa 'nta dda campagna sulu comu un cani. Stu sceccu si misi a caminari campagna campagna. A la punta di la campagna cc'era 'n'àutra erva, ca manciànnula s'addivintava cristianu arreri. «Ah! cci semu!» dici Don Giuvanni. Pigghia un fasciu d'erva chi facia addivintari scecchi, e n'àutru chi facia addivintari cristiani, e parti. Torna a la citati e va a la lucanna. Comu la zita lu vitti, muríu; ma iddu fici lu novu: e cci misi a fari cirimonii. Idda mmillittusa cci facia cirimonii."
full,x,"cci manciava l'occhi, cci dici: «Dumani ti cogghi lu fruttu pi cuntu tò.» «Nonsignura, cci dici lu piciottu; (ca lu picciottu cci stava sùggicu) vassía è lu patruni e io sugnu lu giuvini.» Nun pussideva àutru lu patruni chi li jimenti, li cavaddi e li muli. Cci dici a Petru: «Tu metti deci vacchi, e io mettu deci jimenti.» Accussì hannu apertu la scacchèra e s'hannu misu a jucari. Jucannu jucannu Petra vincíu. «M'avi' vinciutu? (dici lu patruni) Ora mittemu vintiquattru e vintiquattru; e jucamu arrèri.» Jucaru, e Petru vincíu. «Quarantottu e quarantottu.» 'Nsumma 'ntra 'na nuttata lu Petru cci avi vinciutu tutti li muli, li cavaddi e li jimenti."
full,x,"Risposta d'idda: «Io aiu du' cosi 'n putiri tò: la tuvagghia, e la scacchèra; tu metti tutti du' cosi, e io metto la mè prisenza.» «Nò, cci dici Petru: io sugnu vincituri, e 'un sentu jucari cchiù.» noi."
full,x,"Lu Suli a uri e mezza si stava jittannu, quantu si vôta iddu: «O Suli, e chissa fu la parola chi mi dasti?!» Allura lu Suli 'mmeci di tracuddari, tirau 'n chianu, e tracuddau a uri e menza. «L'aiu dittu?» dissi Peppi. Dicinu li cugnati: «Aviti raggiuni.» E accussì Peppi si pigghiau subbitu la robba sua e chidda d'iddi. «Ebbeni, (cci dissi Peppi) vi vògghiu fari vidiri lu cori di lu viddanu» (iddi cci dicianu ch'era viddanu). Pigghiau e cci detti la robba d'iddi e cci dici: « Vegna ccà, jeu nun vogghiu robba d'àutri; jeu vogghiu la mè robba.» Si pigghiau la sua, e chidda d'iddi cci la detti. Peppi si ritirau arrè com'era cu sò mogghi; lu Re a dda parti l'abbrazzau, si leva la curuna e la metti 'n testa a Peppi. Li cugnati comu vittiru mettiri la crûna 'n testa a chiddu, cunsidira chi rabbia!"
full,x,"Comu arrivau dintra, la mugghieri cci fici attruvari lu brodu; si risturau; e s'assittau 'nn'anticchia a lu friscu. Li so' cugnati eranu ddà e cci dissi: «Ora cugnà', avemu a mettiri arrè 'nna scummissa.» «E ch'aviti a mettiri? si robba 'un n'aviti cchiù...» Dici: «Jeu cci mettu lu mè coddu e vuàvutri la mè robba.» Arrispunneru iddi: «Unquà sì: vui lu vostru coddu, e nuàvutri la vostra robba e la nostra. Ma supra di chi avi ad essiri sta scummissa?» Dissi Peppi allura: «Lu Suli quannu tracodda?» «Bonu! rispusiru li cugnati 'ntra d'iddi! L'amicu 'nfuddíu! mancu sapi quannu tracodda lu Suli! Com'è, si vutaru cu Peppi, a uri e menza!» «Jeu dicu chi tracodda a uri e menza.» Jeru a stenniri l'attu e si misiru a taliari lu Suli."
full,x,"La figghia di lu Re vidennu ca chistu era cchiù riccu di sò papà, cci dissi: «Tannu iu mi pigghiu a tia ppi maritu quannu tu mi dici d'unni ti veni tuttu stu dinaru.» E chiddu minghiuni minghiuni si cci fidau 'ntra lu bonu, e cci mustrau la vurza. Chidda senza scannaliarlu, quannu si curcau l'alluppiau, cci fici 'n'àutra vurza la stissa, e si pigghiau chidda ca niscía sempri dinari. Quannu chiddu si n'avvitti; si pirsuasi di lu tuttu, e pri manciari si cuminciau a vìnniri tutti cosi, fina a quannu addivintau poviru e pazzu, non avennu cchiù unni cadiri e muriri. Salaparuta siguitari. quattrino."
full,x,"Stava murennu di fami, pinsau di tràsiri 'ntra 'na putía, si pigghiau pani, mangiari e àutru, e si ni iju senza vìdilu nuddu; d'accussì allura sicutau a'rrubbari ni l'arginteri, ni li niguzianti; arrubbava lu priccàcciu ni lu Re, fina a quannu arricchíu, ca nun avia cchiù chi fàrinni di li dinari. «Sannunca, cci dissi lu frati puvireddu, 'ca s'annunca, frati caru, fammi lu piaciri: 'mprestimi stu firriuleddu ppi quantu mi accomitu iu, e poi ti lu tornu;» e lu frati, ca lu vulia beni, cci dissi: «Sì, pigghatillu; arrìcchiti, e poi mi lu torni.» «Sì, fratuzzu miu; iu doppu ca m'accòmmitu, lu firriolu ti lu portu.» Cci pigghiau licenzia, e si ni iju. A malapena niscíu, 'n subitu cuminciau a fari lu sò duviposto ni la narrazione prenne, come si vede, lu novellatore. ri arrubbannu cchiù peju di sò frati dinari, oru, argintaria, e tuttu chiddu ca putía affirrari."
full,x,"Iddu si pigghiau lu timpirinu; e accussì fici; e ogni lamanna chi tagghiava, pigghiava un pezzu di dui, è ija cantannu: Ta-la-li-ru, ta-la-li-ru, chi sugnu riccu!» Lu 'ntisiru li monaci (chì passau vicinu un cummentu), e lu chiamaru: «Viniti ccà, cumpari Peppi; ch'aviti?» «E ch'hê ad aviri! Riccu sugnu.» Cci iju e cci fici a annegarsi in un luogo di lu Belice ove l'acqua ritenuta aveva gran fonno. echivale a cent di lira. vidiri lu timpirineddu, e cci cuntau lu fattu. Li monaci allura pinsaru di pigghiariccillu; cci dettiru a manciari e lu mbriacaru; cci pigghiaru lu timpirineddu, e cci nni misiru n'àutru 'n sacchetta. Si nni iju a la casa «O mugghieri mia, chi semu ricchi!» «Chi facistivu, 'nfuddistivu? cci dissi sò mugghieri. Tò pà, dici idda a lu figghiu, stamatina chi avi? foddi è?» Iddu cci dissi: «Caminati cu mia, v'aiu dittu» «Jèmucci va, lassàmucci sfurrari la fuddía»."
full,x,"ora ca cci dasti tutti dui cosi, nun ti vogghiu vidiri cchiù.» «Pi carità, nun mi abbannunati, cà iu nun lu fazzu cchiù!» «Senti allura, cci dissi allura la munachedda: iu la sarvietta e lu fazzulettu l'aiu ccà, e ti li dugnu arreri; ma t'hai a pigghiari stu vastuni pri sèrviti nni l'accurrenza di tò frati quannu iddu veni a vuliri li cosi chi ti dunanu pani. Tu cumanni subbitu a lu vastuni, ed iddu ti fa vidiri comu duna lignati a iddu e a tia ca duni li cosi. Vôi vidiri la prova? Furría vastuni!...» e lu vastuni si misi a ligniari a tutti. Tutti chianceru, e promisiru di nun lu fari cchiù mai. Favula ditta e favula scritta, Diciti la vostra, ca la mia è ditta. Polizzi-Generosa."
full,x,"chi sacciu....» Iddu si vutau: «'Unca io sugnu vostru figghiu!» Lu patri sintennu ca iddu era sò figghiu, si l'abbrazzau e cci dissi: «Figghiu mio, ora tu 'un ti nn'avi' a jiri cchiù, dunni mia. Io sugnu tantu riccu, ca li ricchizzi 'un aiu a cu' lassalli; li me' ricchizzi sunnu toi.» «Chi cc'entra, patri mio! cci dici Peppi. Io sugnu 'Mperaturi; a mia la 'Mperatrici mi detti tempu un annu ed hê turnari; si io cci scancellu un jornu, guai su' li mei! Anzi io ora partu, ca prima m'hê fari un viaggeddu.» S'allicinziau cu sò patri, e Peppi partiu. Arriva nn'ôn regnu unni si tineva 'na giostra, pirchì lu Re avia a maritari a sò figghia e cci avia a dari a lu cavaleri cchiù valurusu."
full,x,"'Na jurnata cci dissi a la 'Mperatrici: «'Mperatrici, io vurria jiri a vidiri a mè patri e a mè matri; jirimi a fari un viaggeddu e poi turnari....» «Sì, Peppi: ma âmu a fari un pattu, io ti fazzu pàrtiri, ma cchiù d'un annu 'un avi' a mancari: si tu scancelli un jornu, guai su' li toi!» Cci duna un aneddu e cci dici: «Si tu si' fidili, st'aneddu ti lu trovi nna tutti li to' circustanzi.» Peppi parti, e si nni va drittu tiratu a la casa di sò patri. Comu va, 'un trova cchiù la casa, e spija. A li vuci a li vuci cci dissinu: «Cui? ddu marinaru chi stava ddocu? Chistu è addivintatu riccu, un principuni; avi un palazzu!...» Peppi s'avi fattu 'nsignari lu palazzu e si nn'avi jutu nni sò patri."
full,x,"ru, cu' addivintau guisina, cu' addivintau serpa. Comu Nunzia s'arrisbigghiau Peppa cci dissi: «Nenti, chi mi nni vogghiu jiri ora ora ora!» «E pirchì?» «Mi nni vogghiu jiri.» «Ma puru?» Dici: «T'attruvai la chiavuzza 'n testa, jivi a gràpiri la porta e attruvai a chiddi...» «Oh la suruzza, mi cunsumasti!» cci dissi. Pigghia Peppa e si nni iju. Arrivannu ch'arrivau lu maritu, cci dissiru chiddi di la cammara, ch'eranu fati, dici: «Nn'hài a mannari a tò mugghieri ora ora ora.» Iddu si misi a chianciari; dici «Pirchì?» «Nni l'avi' a mannari ora ora; a ordini nostru, nni l'avi' a mannari!» Mischina, idda, nni vulistivu comu iddu cci jiu a diri, dici: «Ti nn'hai a jiri ora ora ora, vasinnò sugnu persu?» Idda si misi a chianciri miremma, e iddu cci dissi: «Te' stu ghiòmmaru grìciu, l'attacchi a lu chiaccu di lu purteddu, e unni finisci ss'agghiòmmaru ti teni tu."
full,x,"Lu cavaddu jiniau vidennulu; ma iddu cci duna 'na mustazzola e cci dici: «Vidi ch'è duci?! Si tu veni cu mia, lu mè patruni ti duna sempri di chisti.» Poi cci nni duna 'n'àutra e dici: «Fatti cavarcari; videmu comu cci jamu.» E accussì lu cavarca, lu va pascennu di mustazzoli, e si lu porta a la stadda di lu Re. Lu Re fici doppu n'àutru bannu, ca dava du' tummina di munita d'oru a cu' cci purtava lu capizzali di lu Drau. Tridicinu cci dici: «Maistà, e chissu comu pò essiri? Lu capizzali è tuttu chinu di campaneddi, e lu Drau sapiti ca s'arrispigghia macari cu lu ciatu.» «Nenti nni sacciu, dissi lu Re; eu lu vogghiu a qualunchi costu.» E Tridicinu si parti, e si va a 'nfila sutta lu lettu di lu Drau. A menzannotti stenni la manu adàciu, adàciu.... ma li campaneddi sunaru tutti."
full,x,«Cassandrino famosissimo ladro e amico di lu pretore di Perugia li fura lu letto e un suo cavallo leardo; inni diventa huomo da bene e di gran maneggio.» Pel resto di li varianti leggansi li note di lu Kohler a pagina
full,x,"Comu avia fattu bastanti caminu, ci scuntraru tanti furmiculi: lu cavadduzzu ci dissi: e venti chiodi grossi. «Jètticci la visazza di lu pani, pirchì un jornu sti furmiculi ti putrannu ajutari.» Lu picciottu ci lu jittau. Ciù avanti truvau 'un ruviettu cu tanti palummi: lu cavaddu ci dissi: «Jètticci la visazza di lu furmaggiu grattatu, pirchì un jornu sti palummi ti putrannu ajutari.» Lu picciuottu fici accussì. Ciù avanti, truvaru finarmenti lu mari e l'àrburu ca ci avia dittu lu Re. Li liuna ca guardàvunu st'arburu, durmievunu; lu cavaddu ci dissi: «Sienti, cianta li ciova 'nta l'arburu e 'cciana, pigghia lu capiddu e si li liuna si svìgghiunu, quannu scinni, ci ciudi li vucchi jittànnucci un ciovu all'unu.» Lu picciottu 'ccianau, pigghiau lu capiddu, e fici cu li liuna chiddu ca ci avia dittu lu cavaddu. Avutu lu capiddu d'oru, turnau."
full,x,"S'appattanu cu la mammana, ca si nascìanu picciriddi, avianu a spiriri, e cci avianu a mettiri canuzzi. Sgrava la Rigginedda, e fa tri picciriddi: dui cu li puma 'mmanu, e na cu la stidda 'n frunti. Finennu di sgravari e passau lu duluri, si vôta la Rigginedda cu la mammana: «Cummari, io chi fici? «Tri canuzzi, Maistà» «Tri canuzzi?! ma io cci 'ntisi fari 'nguà!» Fantasia, Maistà». La mammana s'avi pigghiatu li tri 'nnuccenti. Lu 'ncaricatu scrivi a lu Re: «Maistà, La Riggina avi fattu tri canuzzi: risurviti zoccu s'avi a fari.» Lu Re sintennu sta notizia dici: «Pi chinnici jorna sustinitila; ddoppu chinnici jorna mittitila a lu cintimilu.» Lassamu a lu Re e pigghiamu a la mammana. Idda cu ddi 'nnuccinteddi si nni avi nisciutu fora la porta, dicen(dalla loro sorella regina) dovesse ella farli spariri e sostituirli cu cagnolini. od altro."
full,x,"li nostri niputi vivi?» La mammana pustía quannu li frati nisceru, e acchiana quannu la picciotta era sula; e va comu cci avissi jutu a fari visita a casa nova. Allura ca trasíu: «Chi cc'è, figghia mia; comu si'? Ora si bedda filici, è vero? 'Un ti manca nenti. Ma sa' chi cci vurrissi pi tu essiri vera filici? Cci vurrissi l'acqua ch'abballa. Si li to' frati ti vulissinu beni, chista t'avissiru a pigghiari.» Stetti un mumentu, si lincinziau e si nni iju. S'arricogghi lu frati, e idda cci dissi: «Ah! frati mio, si tu mi vurrissi bèniri, m'avissi a jiri a pigghiari l'acqua ch'abballa.» «Sì, ca cci vaju, suruzza mia.» Lu 'nnumani matinu si 'nsedda un bellu cavaddu e parti."
full,x,"di lu Cunto di li cunti, La Mortella: «Na Foritana di Miano partorisce na mortella, se ne 'nnamora no Prencepe, e li resce na bellissima Fata: va fore, la lassa dinto la mortella, cu no campaniello attaccata trasenno dinto la cammara di lu Prencepe certe femmene triste, gelose d'isso, e toccanno la mortella, scenne la Fata, l'accideno, torna lu Prencepe, trova sto streverio, vò moriri di dogghia; ma recuperanno pe strana ventura la Fata, fa moriri li cortesciane, e se pigghia la Fata pe mogghiiri.» La seconna metà di la nostra novella avi un fonno simile a li Palli magichi, di la quale vedi i riscontri, specialmente pel dialogo di lu drago e di la draga sotto l'albero."
full,x,"Lu 'Mperaturi cci vulia dari tanti trisori, ma lu picurareddu nun vosi nenti e si ni stava jennu; ma lu Riuzzu cci dissi prima di jirisinni: «Te': armenu accetta st'aneddu ppi miu rigordu.» «E chistu sulu mi lu pigghiu,» cci dissi lu picuraru; doppu si allicinziau e partíu. La povira Riggina quantu cchiù prestu potti turnau a la sò casa; comu arrivau, a locu di farisi pigghiari lu solitu latti di la criata, si la iju a pigghiari idda nettu e puru; doppu si 'nchiusi e lu misi 'ntra lu vacili e a lu solitu cci misi li tri pallini 'nfatati; comu cci misi li pallini, a corpu niscíu 'n'àutra vota 'lu Riuzzu; ma comu niscíu stava arrimazzannu ad idda, a corpu si cci jittau a li pedi e cci dissi: «No, ca iu nun t'aiu tradutu, anzi t'aiu sarvatu, e chista è la 'nzinca,» ammustrànnucci lu sò anidduzzu."
full,x,"Lu 'Mperaturi si lu purtau ni lu sò quartu e si lu tinni tri jorna; lu Riuzzu cci dissi a sò patri: «Papà, prima ca si ni jissi chistu Re, iu cci vogghiu parrari.» Iddu cci iju, e si misiru a parrari, fina a tantu ca lu Riuzzu cci dissi: «Ma tu chi mi vôi vidiri a la tò casa?» E iddu cci dissi: «'Nca comu pò essiri chissu stissu?» E lu Riuzzu cci dissi: «E pi quannu vôi vidiri a mia teni ccà sti tri pallini d'oru, pigghi 'n (un) vacili d'oru cu tri quartucci di latti nettu e puru e cci jetti dintra sti tri pallini, ca iu ti cumparìsciu 'n prisenzia comu sugnu ccà.» Lu Re si pigghiau li tri pallini e si licinziau e si ni iju."
full,x,"e va a la casa di sò patri. Tutti alluccuti a vidiri a sta signura; e lu fistinu chi cci facíanu! l'assechii, li rivirenzi... Finiu la festa; si nni turnò a la sò abbitazioni. La sira cci cumparisci lu mostru: «Ti divirtisti, Rusina?» «Assai!» Jamu ca iddu si cci spijau chiaru chiaru: «Rusina, tu mi vôi pi maritu?» «Sintiti; pi amicu io vi vogghiu, pi maritu, no...» Poi 'nta idda stissa pinsava e dicia: Ma comu! chistu avi livatu la mè famigghia di la miseria, iddu 'un mi fa mancari nenti, iddu mi voli beni, e io cci dicu accussì?! E pirchì 'un mi l'hê pigghiari pi maritu?! Poi lu taliava; e cci paría bruttu. 'Na siritina lu mostru jittò un suspiru. «Pirchì suspirati?» cci dici Rusina. «E pirchì ti l'hê diri?"
full,x,"Io cci lu dicu chiaru, ca mi vogghiu maritari!» «Figghia mia, cci arrispusi lu patri, io chi pozzu ubbrigari li genti a maritariti?» «Nenti, patri mio, io cci dugnu du' jorna di tempu; e si 'nta sti du' jorna 'un mi trova un partitu, io m'ammazzu.» «Quann'è chissu, cci dici lu Re, senti ch'avi' a fari: oggi ti vesti cu li megghiu vesti chi hai: lu primu chi passa e ti talìa, ti lu pigghi pi maritu.» La figghia accussì fici: mentri ca era affacciata, passa e passa un surciteddu cu 'na cuda longa longa e tutta fitusa. Comu passa stu surciteddu si misi a taliàlla. La figghia di lu Re vidènnusi taliata trasi dintra gridannu e chiancennu: «Patri mio, 'un sapi nenti! ora ora passò un surci e mi misi a taliari. Chi forsi m'hê pigghiari a chistu?» «Sì, figghia mia. Io chi t'avia dittu?"
full,x,"S' 'un aiu murutu sina a st'ura, ora sì ca moru!» E comu dici accussì quantu senti 'na vuci chi cci dici: «E chi vôi cu stu pícchiu? m'avi' stunatu. Jèttati nna ssa gèbbia, e zoccu arrinesci si cunta.» Idda 'un putennu fari àutru, si jittau, e comu fu 'mmenzu l'acqua si vitti 'nta un gran palazzu, veru maravigghiusu. Trasi 'nta la prima cammara e la trova tutta 'cristallata; trasi 'nta la secunna, e la trova tutta avvillutata; trasi 'nta la terza, tutta d'oru e zicchini cu divani e ninfi ca 'un si nn'hannu vistu mai. Caminannu caminannu si lu scurdau d'unni avia trasutu, e si spirdiu: tantu era granni ddu palazzu. A lu pirutu pirutu, dici: «Ah!"
full,x,"«Tu Giuvannina?» «Zoccu voli vassía.» «E tu Ninetta?» «Io vogghiu purtata 'na bella rama di gràttuli 'nta 'na grasta d'argentu; e si vassía 'un mi la porta, chi lu bastimentu 'un pozza jiri nè nn'avanti, nè nn'arreri.» «Ah sbriugnata! cci dicinu li soru, sta sorti di gastima cci manni a tò patri?» «Nenti, rispunni lu patri, nun vi nni faciti, ca è picciridda, e s'avi a cumpàtiri.» Dunca lu patri si licenzia e parti e junci a lu paisi prupiziu; fa lu gran niguziuni: e poi pensa d'accattari tri bell'àbbiti pi Rosa, tri bell'àbbiti pi Giuvannina; e chi si scorda? la rama di gràttuli pi Ninetta. Comu si 'mmarca e si trova 'mmenzu mari, si nni veni 'na timpesta tirribbili: saitti, lampi, trona, acqua, marusu, ca lu bastimentu 'un potti jiri cchiù nè nn'avanti nè nn'arreri."
full,x,"Comu li so' soru si nni jeru, Ninetta si vôta cu la grasta e cci dici: Gràttula-beddàttula, Acchiana susu e vesti a Nina, E falla cchiù galanti ch' 'un era assira.» E ddocu di la grasta chi vidistivu nèsciri? 'na gran quantità di fati cu àbbiti e gioj sparaggiati. Cu' la lava, cu' la strizza, cu' la vesti: 'nta un mumentu l'hannu vistutu di tuttu puntu, cu li so' guleri, li so' brillanti e li so' petri priziusi. Ddoppu ca fu un pezzu d'oru, si misi 'n' carrozza, junci a palazzu e acchiana; comu trasi, tutti la talìanu alluccuti."
full,x,"Cc'era 'na vota un maritu e 'na mugghieri: stu maritu e sta mugghieri avianu 'na figghia ch'era veru bedda. Arrivannu a l'età di chinnici anni la matri cci cadíu malata, e comu si vitti 'n fini di morti chiamò a sò maritu e cci dissi: «Maritu mio, io già sugnu junta: vui ancora siti picciottu, e vi putiti maritari. Vi lasso st'aneddu; a cui si lu 'nfila e cci veni, vi l'aviti a pigghiari pi mugghieri.» Muríu, e passannu un pocu di tempu, lu maritu circò di maritarisi. Cc'eranu tanti fimmini, e a tutti mannava pi matrimoniu cu pattu ca s'avianu a pruvari l'aneddu; ma st'aneddu a cu' cci vinia largu e a cu' cci vinia strittu. Dici lu patri: «Ora lassamu jiri pi ora, ca 'un è distinatu,» e si sarvò l'aneddu."
full,x,"Lu Riuzzu fa vèniri lu Re e la Riggina e cci dici ca si voli maritari e voli a sta bella giuvina. Lu Re e la Riggina cci l'accurdaru, pirchì la picciotta cci parsi 'na biddizza spittaculusa; e si maritaru. Iddi arristaru filici e cuntenti, E nui semu ccà e nni stricamu li denti. Palermo."
full,x,"Certu vujàtri dui aviti persu la causa.» Ma pri la curuna lu Re cci misi lu bìnculu; possibili dariccilla a na jimmuruta? E chi fa? «Pri dari la curuna (dici), eu vogghiu fatta 'n'àutra cosa: vogghiu nutricatu un cagnulinu, beddu, finu, picculu, lu cchiù megghiu chi sghignazzari. cci sia.» Cunsiddirati a li soru chi putianu fari! «Sta vota la curuna è 'nfallibili nostra.» e si misiru a nutricari du' cagnulini ch'eranu veri graziusi. Passa e passa lu servu di la jimmuruta: «Ah, cu' avi tozza duri, ca la mè signura avi a nutricari lu cagnulinu a lu Re?» «Oh, dicinu, lu fattu di la cuttina avemu! Dàmucci nui puru tozza duri.» «No.» «Sì.» «No.» Tant'è nun si nni fici nenti, e vinni lu tempu di purtari lu cagnulinu a lu Re."
full,x,"«Talè bella giuvina!» dici. Aveva lu Bracceri, e cci dissi di fari vèniri dda bella giuvina 'n carrozza cu iddu. Lu Bracceri scinníu e la 'mmitau. Si vôta la donna: «Cacca, cacca!» Lu Bracceri si la piglià' e si la purtà' cu iddu. 'N carrozza lu Riuzzu cci spijà': «Chi si' tu?» «Cacca, cacca!» «No, cci dici lu figghiu di lu Re: 'un parrari accussì; ca tu ora avi' a'ddivintari spusa mia. Ora jamu a Palazzu e t'apprisentu a mè matri.» Si vôta la signura: «Cacca, cacca; cacca, cacca; cacca, cacca!» Sicutannu a caminari, iddu cci parrava; e idda cci arrispunneva sempri: Cacca, cacca! Juncennu a Palazzu, idda diceva sempri Cacca! cacca!"
full,x,"Macari a tia mi fidassi di rumpiri lu caminu!» E lu ròggiu, cchiù masticusu d'iddu: «Tic, tac; tic, tac; tic, tac; Cui curri scàusu supra li rasola, O prima o doppu cci lassa la sola. Cci veni poi l'affrittu puvureddu, dijunu, nudu, malatu di la testa a li pedi: «O ròggiu, ròggiu, e quannu hannu a finiri sti guai?! Dimmi, pri carità, la morti quannu veni?» E lu ròggiu sempri di 'na manera: «Tic, tac; tic, tac; tic, tac; A li 'nfilici e a li disgraziati Spissu cchiù jorna cci su' distinati.» E accussì, sicutannu sta storia, tutta sorta di genti vinianu a vidiri stu ròggiu maravigghiusu, e tutti cci parravanu, e a tutti iddu cci dava la sò risposta."
full,x,"Iddi si maritaru E arristaru filici e cuntenti, E nuàtri ccà chi nn'ammulamu li denti."
full,x,"ca ccà sunnu iddi!» Li palummi, a lu solitu, junti a la funtana vìppiru, e poi 'nfilànnusi dintra l'acqua, niscèru dudici beddi picciotti, chi parianu dudici ancili scinnuti di lu celu, e 'ncuminciaru a jucari 'ntra iddi currennu e facennu comu li pazzi. Lu picciottu quannu critti di giustu niscíu adaciu adaciu, e quannu cci parsi ad iddu, jetta cu 'na manacciata, afferra lu velu di na, quali cci vinni, e lu sarva 'nta un cascittinu chi cci avia datu la vecchia e si lu misi 'nta la pitturina. Allura chi vidìstivu? tutti ddi picciotti addivintaru arreri palummi, e, vulannu vulannu, spirèru 'ntra l'aria. Cunsiddirati, mischina, dda povira picciotta, ca si vitti ddà sula cu chiddu: la sò parola nun era àutra chi: Dammi lu velu! Dammi lu velu!"
full,x,"Sta parola vui la du­ vìavu diri prima di fari lu nigoziu.» «Ma, Signuri, sintissi....» «Nenti! nenti!» E lu Patri-Drau si purtau lu cavaddu, o pri megghiu diri, a Vicenzu. Si l'avi purta­ tu a lu fùnnacu; ddà l'attaccau a 'na manciatura senza nè manciari, nè vìviri, e poi tiritimpiti e tiritàmpiti supra d'iddu cu un grussissimu vastuni: «Cci penzi, Vicen­ zu, quannu mi scappasti? Eu sugnu lu Drau; e ora nun scappi cchiù, e la tò vita avi a nèsciri di li me' manu. Ti lu dissi ca t'avía a jùnciri!» E vastuniava di notti e di jornu, e lu tinía dijunu, ca ddu poviru cavaddu facía ma­ cari piatà a li stissi petri. Un mumentu ca lu Drau niscíu, lu funnacaru 'ncugnau a lu cavaddu, e nn'appi cumpas­ Manuzio]. sioni: «Poviru armalu! si misi a diri: chi patruni scili­ ratu ti 'ncappau!"
full,x,"Dati a cura però, ca m'a­ viti a vìnniri francu lu cuddaru, masinnò nun pozzu tur­ nari.» Accussì fici. Si fici cani, e misi a pigghiari lebbra e cunigghia a nun pò cchiù, e poi gaddazzi, e palummi sarvaggi, e pirnici, e purtava a lu patri. Lu patri, accussì beddu carricatu, 'ncontra 'na pocu di cacciatura, tutti Principi e Baruna e figghi di Re, cu 'na guardia tanta di cani; ed eranu dispirati ca nun avianu pututu pigghiari nuddu pizzuddu di caccia. Vidinu a lu patri di Vicenzu accussì carricatu di caccia: «Cumpari, e comu l'aviti fatta tutta sta caccia?» «Signuri, cu stu canuzzu.» «Oh, lu gran cani! lu vuliti vinniri?» «Signuri, nun mi nni purria dispisari: ma pirchì a lor signuri li rispet­ tu, mi dassiru ducent'unzi, francu lu cuddaru.» «Uh! mi cridennu chi era! dicinu chiddi: pri un tintu cuddàru!"
full,x,"Lu Re comu l'appi di facci e facci cci dissi: «Quantu tempu vôi pi fari stari bona a mè figghia?» «Tri jorna, Maistà. E la Maistà Sua m'avi a 'nchiùjri 'nsèmmula cu sò figghia; e si senti battaria, 'un si nn'avi­ vi a 'ncaricari, ca chistu è signu ca idda va megghiu.» Comu trasíu 'ntra la cammara di la Rigginedda, lu cumpari cuminciò a diri a lu diavulu: «Va, cumpari; niscìti di ccà, e lassàti libbira la Rigginedda!» Arrispun­ ni lu diavulu dintra la Rigginedda: «Cui? io? Io ccà cci staju bonu; chi vi criditi ca io mi nni vaju?» «Cumpari, vu' chi diciti veru? Nisciti, ca masinnò mi fa­ citi appizzari lu còriu!» «Mai, cu' nni parra!"
full,x,"Di notti tem­ pu cci l'avi datu a li giaànti; unu si càrrica a idda abbinna­ ta, e unu si càrrica lu saccu; e nèscinu e la portanu a la sò casa. mammana. Pugnè e pizzichè, seconno la contatrice, parole di lingua francese. Lu maritu di la mammana quannu 'un la vitti spuntari cchiù, la critti morta e si vistíu di nìuru. Tuppulianu li giaànti, e iddu, lu maritu, si critti ch'era l'arma di sò mug­ ghieri. Dici: «Ti scunciuru pi parti di Diu!» «'Un mi scunciurari, ca sugnu tò mugghieri. Grapi!». Lu mari­ tu, cchiù mortu ca vivu, va a grapi; comu la vidi dici: «Ma idda veru mè mugghieri è! e sì l'abbrazza. Ora unn'avi' statu? Io ti cridia morta.» Comu vitti però li dina­ ri, e idda cci cuntò tutti cosi, finíu lu luttu e 'un parrò cchiù di nenti."
full,x,"A lu 'nnumani matinu si partinu e vannu a Palazzu. Comu juncinu si mettinu a cuntari tutta lu passaggiu: e lu Riuzzu cuntau ca li fati l'avevanu 'nfatatu dintra la ventri di sò matri, e la fataciumi cci l'avía fattu livari sò mugghieri. La Riggina granni si pintíu di la mala parti chi cci avía fattu, e cci addimannau pirdunu a la nora: e hannu fattu paci: e fôru pi sempri filici e cuntenti E nui nni munnamu li denti. Palermo."
full,x,"mi cci vuliti purtari?» «Sissignura!» E si nn'hannu jutu pi sta campagna. precettu. Comu juncèru vicinu lu ciumi, la picciotta nun fu loc­ ca: licinziau a la vecchia e s'ammucciau 'nta un mac­ chiuni. Veni lu maritu cu la trùscia: «Ah! mug­ ghieri mia, dici, comu sugnu arruinatu! Ah! ca si cci fussi mè mugghieri, io cci darría li robbi, e idda li purti­ ría nna la muntagna e cci li darría a li fati!» 'Nta un dittu e un fattu nesci la mugghieri e si cci fa accanusciri a iddu. Iddu cci cunta zoccu avía patutu e zoccu avía a fari idda pi putillu libbirari."
full,x,"La 'Nfanti Margarita ogni jornu facía lu muzzu a la stad­ da a sta povira donna firuta, ca era un'arma cunnanna­ ta. La parrastra va a lu specchiu: «Specchiu mè ritunnu, Cu' cc'è cchiù bedda di mia a lu munnu?» «Cc'è lu Suli, cc'è la Luna Cc'è la 'Nfanti Margarita.» «'Unca ch'aiu a fari pi livarimilla di 'mmenzu sta 'Nfanti Margarita?» «Chiama 'na vecchia maàra, dù­ nacci stu 'ntrizzaturi 'nfatatu e dicci ca cci lu va a duna a la 'Nfanti Margarita.» La signura accussì fici, e la vec­ chia si partíu pi jiri a vidiri a la 'Nfanti Margarita. Ora 'nta mentri, la donna firuta finíu lu sò tempu, s'abbrazzau a Margarita e cci dici: «Io finivi la mè cunnanna; e pi tuttu lu beni chi tu m'avi' fattu, io ti lassu tuttu stu palazzu cu tuttu chiddu chi cc'è dintra; ma sta' accura, sai!"
full,x,"sta 'nsacchì e 'nsaccòmu, ca m'avi pricipitatu un figghiu!» e cci dicía tanti mali paroli «Zittu, zittu, figghiu mio, ca stanotti ti fazzu manciari cu Suli!...» 'Nta stu frattempu, idda chiama a la pirsuna fidata di sò figghiu, a lu Bracceri, e cci dici: «O tu mi dici la virità, o io ti dicapitu la testa: mè figghiu a cu' avi?» Lu Bracceri vidennula accussì 'nfuriata, cci accuminzò a trimari lu piddizzuni, e cci cuntau di lu primu sinu a lu­ l'urtimu. «Ah sta scilirata, dici la Riggina, avi a vè­ niri 'nta li me' manu! Dunca, sta jurnata tu m'avi' a purta­ ri a Suli, e si sò matri 'un ti lu voli dari, tu cci dici ca lu voli mè figghiu.» Offiziali di cumannamentu, lu Bracce­ ri iju nni la mugghieri di lu Riuzzu."
full,x,"veni, veni ccà, ca ti fazzu manciari cu tò patri, ca mi stati fa­ cennu mòriri 'n pàsima....» Va nni lu figghiu e cci dici: «Te', figghiu mio, mancia: chistu è Suli.» Lu 'nnumani cci dissi sta 'nfami Riggina a lu Bracce­ ri: «M'avi' a purtari a Perna, ca l'hê fari manciari cu sò patri.» Lu Bracceri va nni la Rigginedda; idda cci dici: «Com'è mè figghiu Suli?» «Bonu.» «E mè ma­ ritu?» «Megghiu; e voli a Perna pi manciari 'nzèm­ mula.» La Rigginedda cci fa: «Cc'è paura quarchi tradimentu?» Mischina! lu cori comu cci avissi parratu... «Chi cc'entra tradimentu!» dici lu Bracceri. Idda cci vistíu sta picciridda; lu Bracceri si la misi 'n carrozza e principe (suo figghio). si la purtau. Arrivannu 'n Palazzu, la vecchia: «Ah!"
full,x,"«O matri Sirena, mi cci manna?» La Sirena, la scati­ nau di la sò catina di setti magghi e la fici nèsciri: «Parra cu tò frati, e po' torna, ca t'aspettu.» Accussì fici: «Oh fratuzzu meu!» «Oh suruzza mia!» S'abbraz­ zaru e vasàru, e stettiru 'nzèmmula un pezzu. Idda si scutulau li capiddi e cci cascau tant'oru e tanti petri do­ manti e argentu e furmentu, e l'ochi si ficiru li vozzi tan­ ti. Mentri chi turnavanu a lu palazzu jianu cantannu tutti: «Cò, Cò, di mari vinemu, Di petri domanti sàzii semu Di la figghia di Biancuciuri, Ch'è cchiù bella di lu Suli. Cò, Cò, Cò.» L'aggenti li taliavanu comu tanti locchi: «Senti, senti chi cantanu!» e ogni jornu facianu sempri la stissa can­ zuna. Lu Re arristava cuntintuni ca vidia l'ochi sàzii e belli grassi: ma 'nfini vinni a sintiri di l'aggenti zoccu cantavanu l'ochi a lu ritornu."
full,x,"nenti 'mporta ca nascíu a bàscia furtuna, e puvuredda; lu Re fa la Riggina!» Cci avi datu l'aneddu e dici: «Facitila vèstiri di Rigginedda, cusìti vesti e mantigghi a battagghiuni, e mannatimilla a lu palazzu, subbitu chi vi mannu la 'mmasciata.» Jetta 'na manata tanta di dubbuluna a la genti di 'nta la via e si nni tor­ na a palazzu. Cunsidirati la matri di Catarina (mittemu ca la picciotta si chiamava Catarina) com'era cuntenti! «Haju 'na figghia cunsulata!» jia dicennu tutta allegra. Ma sò soru aggruppava fila, e si facía li vudedda pizzi pizzi, e pinsava comu putissi sfuàri contra sò niputi. 'Nta stu mentri chi lu Re mannau la 'mmasciata, chi si va a cummina? Ca avia murutu la matri di Catarina, e perciò la zia l'appi a 'ccumpagnari. Ma chi fa, la birban­ ti!"
full,x,"D'ora nn'avanti la tò casa è lu gaddinaru; ddà a guardari ochi; ma sta' attentu a fatti toi: la prima chi manca, guai pi tia!» Ciciruni si nni scinni, si pigghia l'ochi, e si li porta a ripi di mari. A ripi di mari si misi a chianciri: «Ah, suruzza mia!» Cci cumpari sò soru. «Lu vidi ah! ora a guardari ochi mi misi!» «E chi ti cunfunni!? Ora pensu io.» E ddocu si strizza li so' capiddi ch'eranu tanti fila d'oru; e chi vulistivu vìdiri? di 'na trizza cci cadi òriu e frumentu, e di 'n'àutra trizza petri priziusi e do­ manti. L'ochi si misiru a manciari: e mancia chi ti man­ cia, mancia chi ti mancia, s'agghiutteru na di tuttu. Ci­ ciruni si licènzia cu sò soru e vôta pi lu Palazzu."
full,x,"'Na jur­ nata iju unu di chisti nni lu Re e cci cunta ca Ciciruni 'un travagghiava propria, cà avia un ritrattu, e la testa l'avia sempri a stu ritrattu. Lu Re si misi 'n fantasia; poi pi cuitàrisi lu ciriveddu vosi vìdiri lu ritrattu. «Di cu' è stu bellu ritrattu, Ciciruni? Di la tò 'nnamurata, ah!?» «Nonsignura, Maistà; chista è mè soru.» «Tò soru! E tu 'na soru accussì bedda hai? Fammilla a vìdiri!» Ciciruni parti e va nni sò soru pi purtalla nni lu Re. La parrastra comu 'ntisi ca lu Re vulia purtata a sta pic­ ciotta, cchiù cci acchianau la gilusia; ma fncíu. Ciciruni parti e parti cu la soru."
full,x,"vinnèmu la tavula di manciari (ch'era l'unica cosa chi cci arristava) e circamu di fari li cosi di la panza.» Passanu li robbi-vicchiara, li chiamaru, cci vinneru dda tavula. Lu mircanti accattau tuttu lu nicissariu, e dui pezzi li lassau pi la mammana. Vìnniru li dulura, parturisci e fa 'na billissima figghia fimmina, di billizzi sparaggiati, ca nun si nn'avianu vistu mai. Vidennu sta picciridda accussì bedda, lu patri e la matri cuminciaru a chianciri dicennu: «Figghia, 'nta quali miseria nasci­ sti!» La picciridda crisci, crisci, e quannu avía, dicemu nui, un sidici misi, accuminzau a jiri sula; e jennu jennu si jittava 'mmenzu la pagghia unni durmianu sò patri e sò matri."
full,x,"Quannu iddi ti jettanu li scocchi, e quannu l'urtima si tagghia 'na trizza di li so' capiddi e ti la jetta, allura cci li lassi, ed è livata la mè mala fataciumi.» Lu Re 'un vosi sapiri àutru: lu 'nnumani matinu all'arba parti e va fora regnu. Camina, camina, ddoppu trenta jorna e trenta notti junci a lu ciumi Giurdanu, trova li fati comu cci avia dittu la vera soru di Burdilluni e fa tuttu chiddu chi cci avia dittu idda. Com'appi 'mmanu ddi scòcchi e dda trizza: «Ora vi lassu, cci dici, e mi nni vaju, ma nun dubbitati, ca mi sapirrò livari l'obbrigu.» E turnau a lu sò regnu. Curri subbitu nni lu jardinu, chiama la serpi, la tocca cu la trizza; e idda addiventa subbitu 'na bella pic­ ciotta, ca accussì bedda 'un cci avia statu mai."
full,x,"Accuminciau a ciamàri ajutu e pi sorti sua si truvau a passari di ddà un vicciarieddu. Comu 'ntisi sta vuci, ci avvicinau e vidiènnula 'nta ddu statu, si la purtau a la sò casa. Idda comu arrivau, mannau a vìn­ niri lu diamanti ca avía, e si fici dui canisca; li ingíu di rosi e poi ci dissi a lu viecciu: «Jiti sutta a li barcuna di lu Re, e poi dicìti, ca li cangiati pi uocci.» Lu viècciu accussì fici, e comu vanniau, si vitti ciamatu di 'na si­ gnura, ca si li pigghiau e ci desi un uòcciu. Lu viècciu ci lu purtau a la picciotta ca era 'nfatata, e idda si lu misi."
full,x,"Sta cummari avia 'na figghia ladia quantu li botti di lu cuteddu, e cci dissi: «Talè, a la matri, lu vidi a Rusidda quanti cosi cci detti la Mammadràa? Va jetta puru la munnizza, poi jetti lu munnidduzzu dintra lu puzzàngaru e poi cerchi di faritil­ lu dari di la Mammadràa.» Chidda accussì fici; pigghiau lu munnidduzzu e tunnu di palla lu jittau cu tutta la munnizza. «Mammadràa, Mammadràa, dammi lu munnidduzzu!» «Cala, cala, e pigghiatillu.» Idda senza farisi priari tantu, misi a scinniri 'nta lu puzzànga­ ru. La Mammadràa la fici scupari e poi cci dissi: «Chi cc'è 'nta sta casa?» Dici: «Munnizzazza, tirraz­ za comu l'àutri cristianazzi.» «Cercami sta testa; chi cc'è 'nta sta testa?» «Piducchiazzi, linninazzi comu l'àutri cristianazzi.» «Cònzami stu lettu; dimmi: chi cc'è 'nta stu lettu?» «Cimiciazzi, purciazzi, comu l'àutri cristianazzi.» «Chi si' brutta!"
full,x,"Senti 'n'antra vuci: «Oh ca caju!» «E cadi, ca siemmu cincu.» Senti 'n'antra vuci: «Oh ca caju!» «Cadi, ca siemmu cincu. » Quannu cadieru tutti quattru, si mintìnu a ballari miezzu la casa e mintìnu a cantari e a diri: «Luni, Marti, Mièrcuri, Juòvidi, Vènniri, e Sabatu!» Iddu sintiennu chistu, cuntintuni si minti a bal­ lari miezzu, e a diri midèmma comu ad iddi. Chiddi, 'ncantisimati, quannu vìttiru ca nun si scantava lu ma­ stru cci levano lu jimmu e l'appiènninu a lu muru, e avanti chi fu jornu spirièru. La matina cent'anni cci paría a li vicini chi agghiurnava pri vidiri si lu mastru era vivu; quannu lu mastru la matina aprì', e davanti la porta truvà' la vanedda china di genti, e iddu lu vìttinu bellu tisu senza jimmu cci spijàvanu: «Comu siti, sù ma­ deschetto (da calzolaio). ecc."
full,x,"Ma poi pirsuasa la cchiù granni ci dissi: «Nui ci jamu; ma siddu nun è veru ti ammazzamu.» Ci jeru tutti e vidennu dda catasta di linu ficiru paci, e pinsaru di fari 'na nuttata l'unu pri scardàrisi lu linu. Ficiru la nuttata e accuminsau la granni a scardari lu linu. Comu scardava cantava, e dicía: «Quantu guai pati lu linu! Canta gaddu e fa matinu. Quantu scardu e pisu lu linu!» Mentri dicía chistu, senti na vuci di lu tettu e ci dissi: «Vidi, ca calu!» Idda si scantau tutta e si iju a curca­ ri."
full,x,"Cci dissi la mamma a lu figghiu: «Figghiu, nun cc'è.» Dici lu figghiu: «Mamà, quantu cci passu arrè dumani, e vi sacciu diri si cc'è.» Lu 'nnumani iddu cci passau arrè, e la vitti arrè chi si pittinava a l'àstracu di la batia, cu 'na trizza di capiddi tanti comu l'oru. Dici a sò matri: «Matri, arreri la vit­ ti.» La matri va a la batia, si fa dari li chiavi e metti a tutti i signori che mi ascoltano. circari susu e jusu, a tutti l'agnuni. Sulu chi nun avia vi­ stu 'nta la cucinedda: trasi, e la vidi appujata cu la frunti a un mazzu di ligna. «Oh, dici, figghia mia, ccà si'? E quantu t'aiu circatu? vidi ca mè figghiu stà niscennu pazzu pri tia!» L'avi pigghiatu pri la manu e si l'avi purta­ tu 'n carrozza cu idda."
full,x,"Grapi lu libru: «Lassa li balàti comu li truvasti.» Chiuj la gallaria, cci metti li balàti di supra, poi terra, e subbitu a bordu. Comu acchiana a bordu, pigghia l'àutru libru e grapi. Lu libru dici: «Metti la vila e sècuta lu viaggiu.» Metti la vila, e accumenza 'n'àutra vota la navicazioni. Navicannu n'àutru misi, li marinara si ficiru assèntiri 'n'àutra vota: «Capitanu e unni nni stati purtannu?» «Nenti, picciotti, tiramu avanti, ca lesti semu, e lu viaggiu è riccu.» Ddoppu jorna grapi la libru: «Du­ mani ti veni un'isula; pigghia terra.» Lu 'nnumani avvi­ sta l'isula, vôta la prua pi ddà, scinni. Grapi lu libru, e leggi: «'Nta lu centru trovi 'na balàta, sullevala; poi 'n'àutri dui, e poi 'na scala; scinni, e zoccu trovi, ti pig­ ghi.» Don Pippinu fa tuttu: sulleva la balàta, poi l'àutra, poi l'àutra: veni 'na bella scala; scinni."
full,x,"Comu tocca terra, grapi arreri lu libru, e lu libru cci dici: «'Nta lu centru giustu, trovi 'na balàta, poi 'n'àutra, poi 'n'àutra: lèvali tutti tri cu lu palu; scinni.» Accussì fici; truvò la balàta, fìci leva cu lu palu, e la sullivau; poi nni trova 'n'àutra, poi 'n'àutra: li sullivò tutti tri. Comu sulleva l'urtima, cci cumparisci 'na bella scala; scinni e trova, e chi trova? 'na gran gallaria tutta d'oru zicchini: li mura, li purteri, lu tirrenu e tuttu, cu 'na tavula cunzata pi vintiquattru pir­ suni, tutti d'oru, cu tuvagghi arraccamati, cucchiari, bur­ cetti, saleri, cannileri d'oru; tutti d'oru massizzu. Leggi lu libru: «Prennitilli.» Chiama la chiurma e cci or­ dina di carricari lu tuttu. Li picciotti si misiru a carricari; e cci passàru sulu dudici jorna a carricari ddi vintiquat­ tru statui d'oru, ca iddi, la chiurma, appena nni putianu jisari dui lu jornu."
full,x,"Ha vinutu lu Ditturi e dici: «Riali Maistà, chista è 'na gravi mala­ tia chi avi la Riggina.» «Ma dunchi chi nun ci pò ri­ paru pi sta malatia chi avi la Riggina?» «Lu riparu c'è, ma Riali Maistà, avriti 'n (un) dispiaciri.» «Qua­ lunchi interessi ci vannu pi lu menzu, abbasta chi si sal­ va la Riggina.» «La Riggina già è morta, nun avi chi fari: sulu ci vuoli pi guariri la Riggina lu sangu di vostru figghiu Filuppu chintu, sdisangatu di vina in vina.» «Ah! dici, è troppu ca mà mogghi divi campari e mà fig­ ghiu muriri!» Doppu si ci misiru tanti pirsuni pri lu menzu, dicennu: «Riali Maistà, li figghi vannu e ven­ un e la mogghi un veni cchiù,» e tantu s'hanu misu 'ntra lu menzu, di fàrici a lu patri calari la testa chi murissi lu figghiu e campassi la mugghieri."
full,x,"Sta Rigginotta guardava di lu pirtusu e vidi tuttu stu gran palazzu, e dici: «Comu! ccà Fulippeddu si ci avi curcatu! ch'è pussibili sta cosa?» Lu 'numani sira si ci misi accura, e s'addunà l'upirazioni ca chistu fici, di lu pilu di lu cavad­ du, e si pirsuasi ca chistu avia a essiri figghiu di Re. Al­ l'innumani dimanna a sò patri 'na grazia di pigghiàrisi pi spusu a Filippeddu. Sò patri ci dissi: «Scialarata! comu t'avi' a pigghiari a ssu tignusu?» «Nenti, papà: o mi lu dati a chissu, o iu mi ni fuju cu iddu.» Lu patri cu­ strittu e malu priparatu, ci lu desi e ci dissi: «Abbasta ca ti ni vai avanti di mia.» S'hanu spusatu, e si l'avi purtatu 'nti sta stadda unni iddu si curcava. L'àutri surelli s'hanu maritatu e s'hanu pigghiatu a dui figghi di Re."
full,x,"La matri si adduna ca veni lu figghiu e fa ammucciari a lu Cicròpu; arrivatu lu figghiu scravacca, scàrrica la caccia, l'acchiana susu, e la porta a sò matri, ligànnucci sempri li mani; ubbidienti a sò matri. La mamma cumencia a 'pparicchiari la caccia, cci allesti lu manciari, lu fa manciari binissimu a lu figghiu. Livatu di manciari lu figghiu, rispusi la matri: «Moru! chi duluri!"
full,x,"Lu cavaddu, chi era 'nsigna­ tu di jirisìnni nni ddu casamentu, si nni ij'; li picciotti Rigginotti vidennu lu cavaddu lu traseru dintra, e cci li­ varu 'na visazza di supra; scarricata chi fu la visazza, cci vannu a trovanu lu corpu di ddu picciottu; lu pigliàru tuttu e lu cuminciaru a situari pezzu pri pezzu, e li mìsu­ ru a corpu d'omu; poi pigghiaru l'acqua di la Ciblicanna, cuminciaru a zabbiarlu tuttu cu l'acqua, e rivinni lu picciottu di bel nuovu, dicènnucci a li picciotti: «Oh chi durmuta chi m'aiu fatto!» Rispusiru li picciotti: «Talè unn'èritu misu!» e cci cuntàru tuttu lu passatu. «E ora, dici lu picciottu, ch'aiu a fari cu mè matri?» Dicinu li picciotti: «Arrivatu chi si' nni tò matri, ti finci stizzatu, apri tutti li càmmari e li casci, e li cerchi entro) na bisaccia."
full,x,"La pigghiaru e l'acchianaru a palazzu; cci cunzaru lu talamu e cci ficiru l'assèchii; e lu Re chi chiancía a sta Riggina ca l'avía persa senza vidilla cchiui. Ddoppu sta disgrazia, stu Re 'un vosi vìdiri cchiù a nuddu; 'un vosi cchiù dari adènzia, 'un vosi cchiù su­ ciità: nenti. 'Nta stu frattempu s'arritira lu mircanti di Napuli; comu juncíu 'n Palermu, lu primu pinseri chi appi, jiri nni la figghia; e poi nni lu Re. Comu iju nni lu Re 'ntisi sta cosa; alluccutu ca lu truvau stracanciatu di la gran pena di la muggheri chi cci avía mortu. 'N tur­ nannu a la casa cci cuntau la cosa a la figghia, dicennu: «Figghia mia, io sugnu alluccutu di sta disgrazia chi cci successi a stu poviru Re, ca mischinu 'un si canusci re dappertutto, cu premura e preoccupazione."
full,x,"Comu lu Cava­ leri appi sti pilidda, e 'ntisi chi figura avía la Riggina, 'un cci capíu 'nta li robbi; avi pigghiatu 'na bona summa di dinari, e cci l'avi rigalatu. Lu jornu ditirminatu, si tru­ vau a la prisenza di lu Re e di l'àutri Cavaleri, ch'eranu tutti disidirusi di sèntiri cu' vincía la scummissa. Lu Ca­ valeri si misi a parrari, e cci dissi: «Maistà, aiu fattu tutti cosi. È veru ca vostra mugghieri è di tali e tali ma­ nera?» «Ebbeni, rispusi lu Re, sti cosi cu' sa comu l'aviti appuratu; ma io sugnu certu, ca cu mè mugghieri nun cci aviti trattatu.» «Maistà, è veru ca vostra mug­ ghieri avi un neu supra la spadda manca? E chistu è lu signali;» cci detti 'nta la carta ammugghiatu lu sigretu, chi Sò Maistà sulu putía sapiri. Lu Re 'un appi cchiù àli­ ca di ripricari."
full,x,"Tocca a mia!» Lu medicu: «È mia; pirchì io cci sarvai la vita.» Lu Re: «Veru ca io cci fici lu tradimentu; ma la mugghieri è mia; ed a mia tocca!» Pigghiàru ad Alì, e lu squartariaru. Lu patri e lu medicu si pirsuaderu di la raggiuni. Lu Re vosi a tutti a Palazzu, e tinni 'na gran festa, pirchì avia truvatu la mugghieri, e si pigghiau lu patri e lu me­ dicu comu parenti. Iddi arristaru filici e cuntenti; Nui semu ccà e nni munnamu li denti. Palermo."
full,x,"La distanza cc'era; ddoppu tempu, arriva. «Lu Viciarrè vinni! Lu Viciarrè vinni!» gridavanu tutti li genti. Sarviàta; junci, e scin­ ni. La Riggina lu va a pigghia cu grann'onuri comu s'a­ vissi statu sò figghiu 'n pirsuna. «A pedi di vostra Maistà!» cci dici lu Viciarrè. «Bemminutu! Viciarrè!» cci arrispunni la Riggina. «Maistà, dici lu Viciarrè, prima d'aggiustari l'àutri cosi, aggiustamu li vostri populi.» E ddocu accuminzò a livàrisi di supra li tanti cosi attrassu chi cc'erano: e li populi cuntintuni ca avianu a stu Viciarrè. 'Na jurnata cci dici lu Viciarrè a la Riggina: «Ora, Maistà, dicitimi comu va st'affari di sta nora chi pirdistivu.» La Riggina cci cuntò di lu primu sinu all'urtimu: lu Milordu, lu discursu di lu cafè, la partenza di sò nora, e tuttu; e comu cci cuntava sti cosi, l'occhi si cci jinchìanu di lagrimi."
full,x,"mugghieri mia, comu ti pirdivi!...» Lu Viciarrè trasi 'nta 'na càm­ mara, si vesti di dda Rigginedda chi era, si menti la chioma di li capiddi chi s'avia tagghiatu, e s'apprisenta a la soggira, a lu Riuzzu e a tutti l'àutri. Comu la Riggina la vitti: «E vui cu' siti?» cci dici. «Comu! 'un mi canusciti? Io sugnu vostra nora, la mugghieri di lu Riuz­ zu.» Nni vulìstivu cchiù? Lu Riuzzu turnò 'n sènzii: si cci affirrò a lu coddu: e ddocu strinci e vasa, strinci e vasa. La sintenza lu Viciarrè l'avía datu: la vecchia ab­ bruciata, e lu Milordu 'nglisi a la cullittina, e si fici càuda càuda."
full,x,"Di sti dinari metti a 'ccattari li megghiu gioj; pigghia un bonu orifici, e cci dici: «Facitimi 'na bella stivala, e supra la stivala cci aviti a 'ngastari tutti li me' gioj.» Poi si fa fari un àbbitu tuttu di luttu: si 'mmarca e va a Spagna. Lu tempu passa; passà­ ru li du' misi. Junci a Spagna, e senti trummi, e chi vidi? vidi li surdati chi purtavanu un omu abbinnatu ca java a morti. Vistuta di ddu grann'àbbitu nìuru, cu un pedi cu la sula quasetta e l'àutru pedi cu la stivala 'nfilata, ca era 'na maravigghia a vidilla. Curri, si jetta 'mmenzu la fud­ da gridannu: «Grazia, Maistà! Maistà, grazia!» Tutti li genti vidennu a sta signura, cci facíanu tutti largu. Lu senti lu Re: «Firmati! dici a li surdati; Chi cc'è?» «Grazia, Maistà e Giustizia!"
full,x,"Stu picciottu si cartiggiava cu sò soru; un jornu a Don Giuseppi cci vin­ ni lu spinnu di sò soru, nesci lu ritrattu di sò soru e lu metti a taliari; talía talía, e cci scappava quarchi lagrima. Ora unu di chisti, lu Bracceri, vidi sta scena, 'un appi cchiù chi vìdiri, va nni lu Re: «Bravu, Maistà! E chistu è lu bonu!... E chistu è Don Giuseppi, chi vostra Maistà cunta e stanca di li buntati chi avi! Chistu cu' sa cu cu' si la senti, e vui nni nisciti foddi!...» «E chi avi?» «Chi avi?! un ritrattu; lu talía, lu vasa e chianci; e chistu è lu bonu!... E lu ritrattu lu sapi Vostra Maistà unni iddu lu metti?"
full,x,"torna di la stissa strata, talía, ma la signura ca nun circa­ va pompi, avía trasutu. Lu Re nun appi cchiù abbentu, va a lu Palazzu e ordina ca nuddu niscissi finu ca turna­ va iddu. La sò pinzata era di jiri 'n casa di la signura, fà­ ricci 'na visita mentri lu maritu era a palazzu e 'un pute­ va nèsciri, e poi turnari. Dunca si stracanciau di surdatu va a lu palazzu di lu Bracceri mancu e sona lu campaneddu."
full,x,"cci dicinu pi jittari li vannii; nni stu mentri ficiru lu ri­ stanti di robbi a la zita, e si spusaru: ottu jorna di fistinu di ballu, e si ritiraru 'nta lu sò quartinu di Palazzu. Chisti si vulianu bèniri assà'. Lassammu a chisti, e pigghiamu ca a lu patri cci 'ntima­ ru la guerra; e cci la 'ntimau lu Re d'Africa. Lu figghiu p'addifenniri lu sò regnu partì', lassà' vita pri vita la mu­ gghieri a sò patri. Si nni va a guirriggiari, e la prima batta­ gghia nni vinni vincituri. Lassammu a iddu a la guerra e pigghiamu a sò mugghieri, ca cc'era un Ministru di lu Re ca si 'ncumincià' a guastari la testa cu sta Rigginotta. Lu primu largu chi appi stu Ministru cci nni fici discursu; pigghia la Rigginotta cu 'na grossa timpulata e lu fa vutari nn'arreri."
full,x,"Lu Zu Viritati, mischinu, comu vitti a sti du' si­ gnuri chi vinìanu a la sò casa, si misi 'nta un mari di confusioni: leva vanchi e metti firrizzi, e nun sapía chi fari pi trattalli megghiu chi putía. 'Nta stu mentri, a la si­ gnura gràvita cci pigghiau un virtìcchiu, ppùffiti 'n ter­ ra ' e sbattíu comu 'na tila. L'àutra signura, tutta cunfu­ sa, dicia chi cci avia pigghiatu un sintòmu, (fora di ccà!) e nun sapía chi fari pi dàricci ajutu."
full,x,"S'arriccunta e s'arriccunta stu billissimu cuntu davanti a lor Signuri. 'Na vota cc'era un Re uorvu di tutti du' uocchi; iju un Dutturi pi dàricci ajutu e cci dissi: «Vui aviti dui fi­ gli; quannu vi vonnu beni sti du' figli, v'hannu a pricura­ ri 'na pinna di hu.» Lu patri chiamò a sti figli: «Fi­ gli mei, mi vuliti beni vuàtri?» «'Nca papà, nuàtri lu vulemu beni quantu l'uocchi nostri.» «'Nca vuàtri m'âti a pricurari pi la mà saluti 'na pinna di hu. Cu' di vuàtri mi la pricura, cci dugnu lu regnu.» «Patruni, papà: nuàtri pi la sò saluti nni jamu a sdirrubbari.» Si partieru sti figli: dui eranu cchiù ranni, e unu era cchiù nicu. Lu nicu nun lu vulievanu fari vèniri; ma poi furzati fuôru, e si lu purtaru. Comu si lu purtaru, cci scu­ rau 'nta un vuoscu."
full,x,"Comu arrivà' intra, 'un si fici vidiri di sò nunna vistu­ tu. Poi quannu era vistutu di casa si misi a 'spittari a lu nunnu. Comu junci l'argintieri: «Muoru! muoru!» «Chi avi, nunnu?» cci spija lu picciottu. «E chi vo­ gghiu aviri! ca mentri era a la festa vinni un Principi cu tantu di lignu, e mi fici stari nìuru comu la pici.» «Lu vidi nunnu! cci dici lu picciottu. Si vassía mi cci purtava a la festa, sta cosa nun cci succidía.» Ddoppu jorna lu Re fici chiamari arreri a l'argintieri pi fàricci 'n'âtra crûna, cà s'avia a maritari l'àutru figghiu: ma 'n tempu vintiquattr'uri, comu la prima. Lu stissu fat­ tu chi fici cu la prima, fici cu la secunna l'argintieri e si nni iju 'n capu chiesa. Lu carusu cci fici la crûna; me­ gghiu e maggiuri di la prima; ma cu l'ajutu di lu granatu."
full,x,"Trasi, e mància; te' ccà sta buttigghied­ da; vidi ca lu magu è 'ntra l'alzàrisi; t'avi' a jiri a mettiri arreri 'na porta; vidi ca iddu comu si sdruvigghia, ti dici: «Chi vinisti a fari?» Tu cci rispunni: Haju vinutu pi guerreggiari cu vassía, ma 'na cosa cc'è di pattu, ca si aviemu a guerreggiari, vassía s'avi a pigghiari un cavad­ du cchiù picciriddu, e la spata cchiù picciula, e a mia m'avi a dari un cavaddu cchiù àutu e 'na spata cchiù longa, pirchì io sugnu cchiù picciriddu.» Vidi ca ddà cc'è un cannòlu, chi dici: vivi vivi! nun t'arrisicari a vi­ viri, ca ddà tutti li statui chi vidi sunnu cristiani, e han­ un addivintatu statui viviennu di dd'acqua; quannu avi' siti, pigli la buttigghiedda, e di latu di latu vivi.» Cu stu latinu stu picciottu avi jutu a tuppiari."
full,x,"Dipoi n'ebbe un'altra; lu ragazzo prenne chel piatto di frutta, e lu dà a la madre (facennogghielo na­ sconniri) sotto la gonnella, (e dicennole): «Portatele a lu Re.» Ella giunge dalla prima sentinella: - «Dove vai, buona vecchia?» - «Ho a parlari cu lu Re.» La sentinella appresso: - «Ove vai, buona vecchia?» - «Ho a parlari cu lu Re.» La­ sciarono passari la buona vecchia; salirono sopra, e dissero: - «Real Maestà; c'è na vecchia che vuol (parlari cu) Lei.» (La vecchia) entrò, (e lu Re) la chiamò in na camera a solo. La vecchia gli mette fuori chel piatto di frutta; dice (lu Re): - «Chi me li manna?» - «Mio figghio» gli rispose la buona vecchia."
full,x,"Dentro v'è un'altra porta; li dài un calcio e la butti per terra; v'è un bel giardino carico di frutti, ma non ne cull'ere (scippari); dentro dentro c'è na lanterna, l'afferri, e te la metti a' fianchi (scianchi per cianchi).» Appena (lu ragazzo) passò, colse molte frut­ ta, e se li mise in sacca. Se ne uscì colla lanterna, arrivò colà; chegli (lu giova­ ne) volea la lanterna; risponne (lu ragazzo): - «Non ve la do, (perchè temo che datavela) voi mi lascerete chi.» Vide così (visto lu giovane chesto), pose la la­ pide (sulla bocca di lu sotterraneo), e lu lasciò lì sotto. (Egli, lu ragazzo) torna di nuovo, e si siede in chella camera di la chioccia coi pulcini d'oro: là mise a piangiri, vide un libro e se lu prese in mano. Lu libro gli disse: Che comanni?"
full,x,"Lu patruni cci detti a mangiari e si lu tinni cu iddu 'nta la mànnira. Passati jor­ na lu patruni cci dissi di stracquàri li vacchi 'nta lu fègu pi pasciri, ma cci dissi di guardàrisi a nun tràsiri li vacchi 'nta lu voscu pirchì ddà intra cci abitava un magu ed ammazzava cristiani e vacchi ancora. Iddu cci dissi che nun cci ija, e intantu parau tutti li vacchi e li purtau nenti di menu che tutti dintra lu voscu pi cumin­ ciari lu cummattimentu. Lu patruni vidennu tuttu chistu, si scuraggíu e cuminciau a chianciri pirchì li pirsuni si scantavanu a jiri 'nta lu voscu a fari aggiràri li vacchi. Lu picciottu trasíu 'nta lu voscu, e 'nzèmmula si cci ac­ cumpagnau n'àutru picciottu, ma tuttu spavintatu."
full,x,"Mentri chi fôru arrivati ad àutu mari, si nni vinni 'na forti timpesta, e fu tanta, chi si spèrsiru li ligna unni si truvavanu lu cumpari e lu figghiu di l'àutru cumpari; lu li­ gnu di lu cumpari però si sarvau e chiddu dunni era lu giuvini si annigau vicinu di unu scogghiu; tutti l'omini s'annigàru; lu giuvini furtunatamenti si misi a cavaddu ad un pezzu di tavula e cuminciau a navicari e chicau 'nterra. 'Nta chista terra si misi a girari sulu scuraggiu­ tizzu, e pigghiau pratica in un voscu unni abitavanu tanti fieri, e la sira si prinnuttau sopra 'na cerza pi timuri di li fieri."
full,x,"Ddocu lu Drau si vôta e dici: «Vat­ tinni, pigghiatilli; lu viju ca cu tia nun cci pozzu; pig­ ghiatilli, basta chi davanti di mia nun cci cumpari cchiù.» Bastanti, chistu si 'mpaja li porci davanti, e si metti camina camina: ogni tantu, quannu cci vinía pitittu, fa­ cia 'na manata di ligna, addumava 'na bella bràcia, scan­ nava un porcu e si lu manciava. Mentri chi caminava, 'ncontra e 'ncontra a unu chi tinía 'na muntagna cu li spaddi: «Oh, dici, ccà cc'è unu di forza putirusa ca teni 'na muntagna cu li spaddi. A tia, cci vôi vèniri cu mia?» «E unni?» «A fari li nostri avanzi.» «'Nca jamuninni.» E si misiru a caminari tuttidui. Cami­ na, camina, caminaru n'àutru pezzu di via e 'ncontranu un ciumi granni granniusu, e ad unu chi tinía la ciumàra cu la varva, senza fàrila jiri avanti."
full,x,"e ora cu' nni lu porta lu manciari?» Mentri chi dicìanu accussì, lu malacunnutta si metti a firriari casa casa e vidi 'na palumma aggiucca­ ta a lu nidu, e avía sutta du' ova: li iju pri pigghiari, unu cci cadíu 'n terra e si rumpíu, e l'àutru cci arristau a li manu. Comu vìttiru chistu, li figghi Maghiceddi si misi­ ru a gridari: «Ivì! nun li tuccati! ivì! ca mè matri fini­ sci di mòriri!» Rispusi iddu: «'nca unn'è vostra matri?» «Ddà dintra.» «'Nca purtatimìcci.» E chiddi l'hannu purtatu ddà dintra. Appena chi trasi, vidi a la vecchia curcata supra d'un bellu lettu, chi si lamin­ tava comu fussi malata. «E comu siti viva ancora?» cci dici Peppi."
full,x,"La figghia addumannau tempu e dissi: «Ora tannu io mi maritu, quannu passa un annu, un misi e un jornu di quannu io vinni.» Lassamu a iddi e pigghiamu a Don Giuseppi, ca di quannu partíu la sò Bedda di li setti muntagni d'oru 'un appi cchiù arrisettu caminannu di ccà e di ddà. All'annu e vintinovi jorna, viaggiannu sempri, si trova a ripi di mari vicinu la cità unn'era idda; e vidi un piscaturi cu la varcuzza ca java a piscari. Cci 'ncugna e cci dici: «Bon omu, chi fai?» «Chi fazzu?"
full,x,"Idda si truvò vistuta di robbi di Riggi­ nedda cu li stissi robbi cu cui si l'avianu arrubbatu li fati di lu palazzu riali. Cci dici iddu: «Don Giuseppi, 'un cc'è cchiù tempu di perdiri: fujemu!» Lu trasj 'nta 'na ca­ vallarizza, pigghianu dui belli jimenti: prima di pàrtiri si fannu 'na bella pruvista di manciari e di dinari: li jimenti 'nsiddati, acchiana supra li jimenti. Comu si arràssanu pi jirisìnni sentinu 'na gran battariuna: pirituhm! si sdirrub­ ba lu palazzu, si grapi la terra, e spirisci palazzu e tuttu, arristannu 'na chianura netta. Si misiru a caminari, si 'mmuscàru 'nta li vòscura, e nun sapianu cchiù d'unni avianu a pigghiari. Caminannu caminannu si spersiru l'unu di l'àutru. Lu Don Giuseppi capitò 'nta 'na lucanna, e vicinu sta lucanna cc'era 'na chiesa. Trasi e s'alloggia."
full,x,"La picciotta cci pigliò lu grann'amuri, cci detti li gran dina­ ri, (ca idda dinari nn'avía cu la pala), e cci dissi: «Te', vèstiti; accàttati un palazzu 'nta li Quattru Cantuneri, e dumani sira torni ccà.» Lu 'nnumani sira iddu turnau vi­ stutu 'na galantaría; e idda cci detti n'âtru saccu di dup­ pii pi ammubigghiari lu palazzu di nova 'mminzioni sina a tutti li cosi di la cucina, e poi accattari 'na billissima car­ rozza cu du' belli cavaddi, e tuttu. Lu 'nnumani Don Antuninu fici tutto. Quannu si vitti ca nun cci ammancava nenti, cu lu cunsigghiu di la pic­ ciotta lu Don Antuninu va a 'mmita a lu mircanti, lu pa­ tri d'idda, di jiri a manciari cu iddu."
full,x,"Lu pa­ tri sempri dicía: «Vassa lu lassa jiri a ssu porcu, ca nun si lu merita.» Finuta di mangiari la furastera si ij' a vèstiri di li robbi di lu spunsaliziu. Lu maritu comu la vitti la canuscíu e si l'abbrazzà'; li so' robbi eranu pronti, e s'avi vistutu di Gi­ nirali di lu Regnu di Lònnira e di chiddu di Napuli. Sub­ bitu s'hannu prisintatu a li funnacari: «Vassa binidi­ ca, Papà; Vassa bininidica, Mamà.» «Chistu è mè maritu.» «Chista è mè mugghieri»; e cci cuntanu tuttu lu passaggiu. Cci fu 'na gran cuntintizza 'nta dda casa; e la nora detti 'na bona summa di dinari a li so' soggiri e a lu parrinu ch'avía vulutu tantu beni a lu maritu d'idda. Dopu jorna partèru pi Lònnira, e si guaderu sempri cu la santa paci. Iddi ristaru maritu e mugghieri, E noi ristamu scàuzi di peri. Cianciana."
full,x,"Cerca di ccà, duna lingua di ddà, all'urtimata l'unu di l'àutru sappiru unn'eranu. E comu? ca lu Riuzzu comu sappi ca la matri di Sfurtuna avía vinciutu li Regni, cci mannau 'mmasciaturi, e cci fici sapiri tuttu. Cunsiddirati la cuntintizza di sta matri. Cci iju cu Cavaleri e Dami di Curti. Comu vidi a sò fig­ ghia, si cci accìccia a lu coddu e nun la lassa cchiui. Poi vìnniru li figghi, e cunsiddirati puru la sò cuntintizza; e ficiru 'na gran festa pi tuttu lu Regnu, e arristaru filici e cuntenti. Palermo."
full,x,"«Ah! figghia mia!? A tia nn'hê mannari!?» E 'nta mentri dici accussì, s'arru­ spìgghia Sfurtuna e vidi a sò matri cull'occhi chianciuli­ ni «Ch' aviti, mamà?» «Nenti, figghia mia. Vin­ ni 'na vecchia, accussì e accussì, e mi dissi ca tannu mi pozzu vìdiri lustru quannu nni mannu di la mè casa a dda figghia sfurtunata chi dormi cu li manu 'n cruci...; e sta sfurtunata si' tu!..» «E chianciti pi chistu? cci dis­ si Sfurtuna: ora mi vestu e mi nni vaju.» S' avi vistutu, s'avi fattu 'na truscitedda e si nn'avi jutu. Camina, camina, s'arridduci a 'na banna sularìna, ca cc'era 'na sula casa tirrana. 'Nta sta casa tirrana senti tes­ siri, e talía. Na di chiddi chi tissìanu cci dici: «Vôi tràsiri ccà?» «Sissignura,» cci dici Sfurtuna. «E nni vôi sèrviri?» «Sissignura.» E s'avi misu a scupari e a travagghiari."
full,x,"A li quattr'anni m'addùu un magasenu, e io addiventu un niguzianti grossu...» Quannu cci parsi ad iddu si susi di lu balatuni e cami­ nannu caminannu va fora porta S. Antuninu. Vidi 'na fila di magaseni, e 'na fimmina assittata davanti la porta di unu di chiddi. «Bona donna, dici, si locanu sti ma­ gaseni?» «Gnursì, cci arrispunniu dda fimmina; cu' si l'avi a 'dduari?» «Lu mè patruni, cci dici Don Giu­ vanni Misiranti. Cu cu' hê essiri?» «Cu la signura chi stà ccà susu.» Don Giuvanni pinsannu pinsannu va uscì fuori la porta di la città. nn'un cumpari suo. «Cumpari, cci dici, pi lu San Giu­ vanni 'un mi l'aviti a diri di no: m'aviti a 'mpristari pi vintiquattr'uri un vistitu vostru.» «Gnursì, cumpari.» E Don Giuvanni s'avi vistutu di tuttu puntu sina a lu ra­ lòggiu e a li 'nguanti."
full,x,"Vidi tò maritu chi sorti di gran palazzu chi avi!» Comu tràsinu e scìnninu, dici la soggira: «Don Giuvanni, stu gran palazzu avi­ ti?» «'Unca vui chi vi cridìavu.» E la matri si javà va­ sannu a sò figghia e 'nta li robbi nun cci capía. Abbasta: Don Giuvanni li misi a fari girari; cci ammustrau li gioj, li 'ncartamentì di li fèuda; poi grapíu un suttirraniu unni cc'era oru e argentu cu la pala; poi li carrozzi, li lacchè e tutta la sirvitù: tutti cosi di fataciumi. Hannu scritto a lu soggiru ca si vinnissi tutti cosi, nni facissi un bonu cumprimentu comu dicissimu a Ciccuz­ za, dda fimmina chi Don Giuvanni avía truvatu da­ vanti la porta di lu magasenu, e poi vinissi a lu palaz­ zu tali e tali vicinu Missina."
full,x,"Pinsannu pinsannu, pin­ sau ca li dui armali ca avèvinu avutu libbràta la vita d'iddu (da lui) senza nudda obbligazioni, si avèvinu li­ vatu l'obbligu ognunu a modu sò, e chi lu Principi cu tanta di scrittura ca cci avia fattu, mancu cchiù l'avia pinsatu. Lu 'nnumani pinsau carricàrisi la matina di carbuni e scinnirisinni a la cità rittu rittu ni lu Principi pi arrigala­ riccillu e parràricci di prisenza. 'Nfatti 'n servu iju ni lu Principi e cci dissi ca c'era 'n carbunaru ca ci vulía par­ mi na pietra."
full,x,"Lu carbunaru, doppu ca mangiàru tutti, cci dissi a lu Principi: «Viditi ca cu spacu vi scinnu carta, pinna e calamaru, e scrivitimi, ca pi nèsciri mi dati zoccu mi prumittistivu, e poi quannu sbrigati v'acchianu, ca 'ntra sto tempu nui attaccamu li scali e facemu li ligna.» Lu Principi allura allura si pigghiau la carta e cci scrissi ca cci dava a lu carbunaru tali e tali 'na terza parti di li so' beni ppi premiu e paga d'aviri sarvatu la vita ad iddu, a lu liuni e a lu sirpenti; e doppu ca cci la firmau, cci attaccau la carta nni lu spacu e dissi a lu carbunaru di acchianarisilla."
full,x,"Sò matri preparava ogni jornu gaddini e costi, e ddocu la Principissa cu lu cam­ mareri facía scialabajoccu; e lu Principi cuntintuni ca la mugghieri 'un cci circava manciari, 'un cci circava di­ virtimenti, nè tiatri. Passannu un misi, a la carvunara cci sustava ca avía a spenniri idda; e cci dissi a lu camma­ reri: «Ora, cumpari, quannu finisci sta siccatura di spénniri io?"
full,x,"ca ddoppu razzi come calacina per febbre lenta e leggiera; mignelti per mignatte ecc.) un annu, ancora chianci dui schifíi di testi!» Si vôta poi cu li cammareri e cci dici: «Subbitu, ordini e cuman­ un mio, pigghiati a sta vecchia magàra, jittàtila d'un fini­ struni appinninu.» Li cammareri hannu pigghiatu dda vecchia, l'hannu 'mmurdutu; tiritùffiti! e la sdirrubbaru di lu finistruni. 'Tanàsia si guadíu cu lu Riuzzu. E arristaru filici e cuntenti, E nuàtri ccà senza nenti. Ficarazzi."
full,x,"che, a pezzi a pezzi, in frantumi. 'n'âtra vota; jeu criju ca sugnu a locu d'eternità; ma prima di muòriri; jeu vuollu fari un tastu pi tutti li mura e li 'ncantuneri di lu Palazzu.» «Sì, fllu miu, pìllati tutta la libirtà chi vuoi.» E lu picciuottu avi misu a girari tuttu lu Palazzu, e tan­ tu tastiau, fina ca arrivau unni iddu sapía lu sigretu. Sen­ ti tubbiari unni cc'era lu tuonu, e lu vosi vìdiri. Lu Re s'accurava; ma lu picciuottu cci dissi: «Vui chianciti lu muru, Maistà; ma jeu aiu a pinsari pi la mia vita.» Sfunnau, e vitti na porta, trova la scala, e scinni e scin­ ni; e ammàtula lu Re dicía: «Bada ca dduocu truovi un liuni!» Iddu vosi scìnniri sempri. Arrivannu a la filo­ ra, si pilla la menza-canna, e, finta ca jucava, misurò li cinquanta canni di tirrenu."
full,x,"«Si­ gnuri Capitanu, affacciati, ca criju ca cci cc'è na caccia guardata; si tantu vi piaci, putemu jiri a divirtìrinni.» Subbitu s'hannu misu 'nta 'na varcuzza, e hannu jutu 'nta 'na grutta e truovanu du' gieganti. «Vuliemu vìdiri lu curaggiu chi hannu chisti dui gieganti? dici lu Capitanu. Sparamu na scupittata a pavientu.» Comu jèttanu la scupittata, li dui gieganti si jittaru tutti dui a facci pir tierra. «Capitanu, dicinu li marinara, chisti sunu mancia-maccarruna cu sicurizza; per cui putiemu 'ncugnari cu libirtà.» «Vugàtri gieganti, chi cosa faci­ ti?» cci dumanna lu fillu di lu mircanti. «Zappamu terra d'oru.» «E di sta terra d'oru si può aviri qualchi puocu?» «Quantu vi nni piaci, e quantu vui nni vuli­ ti.» Aviennu sta libirtà, si misiru a carriari tierra d'oru 'nta lu sò bastimientu. Lu mari assirinau e accussì s'han­ un misu a lu sò viaggiu."
full,x,"Chistu bellu giuvini è unu ric­ cu quantu lu mari, è sulu, e fici un palazzu granniusu, longu se' migghia e cci misi lu scrittu accussì e accussì: e pri chistu tò patri lu voli nòciri, e lu voli dicapitatu si 'n capu a l'annu, un misi e un jornu nun cci sapi diri unni si' misa tu e 'un cci duna lu signali. Sarva ad iddu, a stu bellu giuvini, ed è la furtuna di tia.» Allura la Riggined­ da, ca di lu giuvini si nn'avia 'nnamuratu fina 'nta l'ossa, cci va 'ncontru allegramenti; s'avi livatu di lu jìditu l'a­ niera in cui stava dentro l'achila lu giovane)."
full,x,"Si raccunta, Signuri miu, ca 'na vota 'ntra 'na cità ccli­ ra 'n (un) parrinu fattu Abbati, ca si mantinía ccu carroz­ zi, cavaddi, stafferi, cocu, mastru di casa, sigritariu, cammareri e tanti e tanti àutri pirsuni, pi tutti li so' ric­ chizzi ca avia. St'Abbati non pinsava a nenti, sulamenti a mangiari, vìviri e dòrmiri. Tutti li parrini ni avèvinu 'na granni immidia e macàri tutti li siculara, e lu chia­ màvinu l'Abbati senza pinseri. 'N jornu si attruvau a passari di stu paisi lu Re e trat­ tinni; a corpu tutti li 'nnimici di st'Abbati jeru ni lu Re e cci lu jeru a 'ncusari, dicènnucci: «Riali Maistà, 'ntra stu paisi cc'è unu cchiù filici di vui, riccuni e chi non cci manca nenti di supra la terra; e si fa chiamari l'Abbati senza pinseri."
full,x,"Pippinu comu nni fu mannatu, si iju a fari surdatu. La figghia di lu mircanti vinni a sapiri sta cosa, pigghia 'na bona summa di munita d'oru, si vesti d'omu e lassa la casa di sò patri. Comu si nni iju, si iju a scriviri pi surdatu nni lu stissu Riggimentu di Pippinu. Prummisi dinari, finta ca fici valintizzi ammazzannu latri chi l'assartàru, e avanzò Capurali. Ddoppu quar­ chi misi, 'n'âtra valintizza; misi li 'mpegni, e avanzò Sar­ genti. 'Sennu chi fu Sargenti, appi lu pinseri d'essiri avanzatu Tinenti. Prumisi 'n'âtra summa e fu avanzatu Tinenti. Comu fu Tinenti cci tuccava la càmmara nna lu stissu palazzu di lu Re; e cci tuccava lu trabbanti; misi a firriari lu Riggimentu, e si pigghiò pi trabbanti a Pip­ pinu. Pippinu la putía canusciri?"
full,x,"Comu arriva a Palazzu fici sapiri ch'era mannatu di lu patri di la Princi­ pissa; e chi duvia parrari cu la 'Nfantina. Subbitu scin­ níu 'nta lu suttirraniu. Fiurina fu custritta a ricivillu, e Ardanti cci dissi: «Altizza Riali, io sugnu figghiu di lu Re, chi avi priciuneri a vostru patri. Si vui lu vuliti libbiratu, aviti a 'ccittari a mia pi maritu.» Idda chian­ cennu pi la pena di lu patri, rispusi: ca nun putia accitta­ ri pirchì cci avia datu la sò parola ad un giuvini, e si cuntintava chiuttostu mòriri, chi mancari di fidi. Si vôta iddu, e cci dici: «Ebbeni, si vui lu vidissivu, lu canu­ scissivu a stu giuvini?» «Io lu canuscissi, ma cu' sa s'è vivu!...» A sta cosa Ardanti si svilau, e cci cuntau tutti li so' passaggi, e cci mustrau l'aneddu chi cci avia datu quannu s'avianu datu parola."
full,x,"Si cunta e si raccunta a lor Signuri ca cc'era un Re e 'na Riggina. Stu Re era affiziunatu assai di un Principi; la Riggina affiziunata di la mugghieri di stu Principi; e si stimavanu tantu chi quasi quasi tutta la vita di stu Principi e sta Principissa passava sempri a Palazzu. La sira facìanu 'na longa cummirsazioni, e lu Principi e la Principissa eranu custritti, a notti avanzata, di ritirarisi a lu sò palazzu. 'Na vota la Riggina cci dissi a lu Re: «Maistà, a mia mi pari piatusa la Principissa, ca 'nta la notti avi a nèsciri pi ritiràrisi a la sò casa. A mia mi pa­ rirría megghiu chi cci dassimu un quartu 'nta lu nostru Palazzu: ammenu l'avemu sempri vicini.» Lu Re cci ri­ spusi. «Sì, è bona la tò pinsata."
full,x,"«Io parru cu li pianeti.» «E chi cci di­ citi a li pianeti?» «Cci dicu ca li ringraziu di la grazia chi m'hannu fattu!» «E chi grazia v'hanno fattu?» «M'hannu fattu la grazia ca figghiau mè mugghieri e fici un màsculu; figghiau vostra mugghieri e fici 'na fimmi­ na: e stu màsculu e sta fimmina quant'è ura hannu ad es­ siri maritu e mugghieri!» «Ah vecchiu fitusu! dici lu Re; e com'hai lu curaggiu di diri sti cosi a la prisenza mia! Dumani nui parramu!» E tuttu abbiliàtu si iju a curcari. La 'nnumani àutru pinseri non appi chi di vistìrisi e turnari a lu Palazzu. Caminannu caminannu, 'ncontra a li so' Cavaleri e Maggiordomini; cci dici a unu: «Curri a Palazzu e sammi a diri s'è veru ca la Riggina parturíu.» Lu Cavaleri curri, e 'ntra un vìdiri e svìdiri fu ddà."
full,x,"Cc'era 'na vota un Re; stu Re 'na jurnata iju a caccia cu tutta la sò sirvitù. Mentri java cacciannu s'annègghia lu tempu e accumenza a chiòviri l'acqua pìsuli pìsuli. Curri di ccà, curri di ddà: si spersiru tutti, e lu Re si iju a ricuvirari 'ntra 'na casina sularina, unni attruvau un vic­ chiareddu ca cci detti alloggiu, e cci asciucau li robbi. La notti mentri lu Re era menzu appinniccatu, senti ca lu vicchiareddu parrava a vuci forti. Affaccia e nun vidi a nuddu: «Cu cui parrati, bonu vecchiu?» cci spija lu Re."
full,x,"Lu Riuzzu si 'ntisi vèniri 'na gran quaranata, arrigurdànnusi ca chidda era la povira picciotta chi l'avía libbiratu, e iddu l'avía sputatu di la stissa manera. Comu lu catalettu turnò a Palazzu, subbitu iddu manna 'na 'mmasciata a chista ca cci vulía parrari. Ma li fati ca pi idda pigghiavanu sempri la spata pi la punta, cci mannà­ ru a diri: «Nonsignura; sta grazia di parrari cu la no­ stra Signura, iddu nun l'avi ad aviri. Iddu, stu vostru Riuzzu, chi si cridía ca avía a pigghiari 'na catùgghia quannu cci sputau? E nun lu sapi ca chista è 'na figghia di Re 'ncurunatu; ddoppu d'avìricci fattu sbattisimari la sò vita.... Ora iddu si sbattissi la testa mura mura ca la nostra 'Mperatrici nun lu voli!...» Sapiti comu cci stava finennu a lu Riuzzu? ca pi la pena cci stava appizzannu la vita."
full,x,"Camina supra lu passettu, arrivannu a menza mità di stu passettu, finci ca ti senti pùnciri di 'na spina e lassa fari a nuàtri. Ma fàlla supra lu naturali...» La pic­ ciotta passa, vistuta cu un àbbitu di rosa ca lu paru 'un s'avi vistu mai 'nta lu munnu, cu braccialetti, cullani e petri priziusi; a lu menzu di lu passettu: «Moru! grida idda; 'na spina mi puncíu!...» Li fati la pigghiaru, e si l'aggiraru a lu palazzu, assintumata. Lu Riuzzu ca la stava aspittannu all'àutra punta di lu passettu, vulía cur­ riri pi jilla ad ajutari, ma, ordini d'idda, sta cosa nun la potti fari; e si misi a muzzicari tuttu. La gamma vunciau; medici, giunti, un midicamentu java e n'àutru nni vinía: la 'Mperatrici s'arridduciu ca si fici lu Viaticu. E lu Riuzzu ca 'un cci putía jiri...."
full,x,"Chistu fattu, puru è piatusu. Ora cuntàtinni unu vui,» cci dici all'àutru giuvini. «Signura mia, si senti lu mio, vassía si menti a chianciri. 'Nca, signuri, mè patri mi mannò a fari 'na mircanzia. Lu primu jornu, mi scurau 'nta 'na lucanna. Mi dèttiru risettu, e manciai e poi mi jivi a curcari. Io la sira mi dicu li divuzioni: mi dissi li divuzioni. Comu fi­ nìsciu li divuzioni, e mi calu pi vasari 'n terra; viju e viju un mortu tisu tisu stinnicchiatu sutta lu lettu. Comu viju a chistu, dicu: «Chistu sarà mortu d'assira; ccà certu nni fannu offiziu d'ammazzari genti; cchiù tardu vennu a 'mmazzari a mia.» E chi fici io? pigghiai lu mortu e lu curcai 'nta lu lettu, e io mi misi tisu tisu sutta lu lettu, senza mancu pipitari."
full,x,"Oh chi billizza mai vista! 'Nta la frunti cci lucía 'na stidda tantu lucenti ca non si putía mancu taliari. Peppi, comu la vitti, macàri cci abbagghiau la vi­ sta. Ma idda, ca lu vitti accussì beddu giuvini e ca era lu primu chi avia avutu la virtù di jùnciri fina ddà, si nni 'nciammau allura e lu fici tràsiri. 'Nta mentri chi trasía, sentinu 'na forti rimurata, comu si vinissi 'na timpesta di mari. «Ih, dici la Bedda di la stidda d'oru, e comu fa­ cemu! la Mammadràa veni! ammùcciati 'nta ssu camma­ rinu.» Trasi e trasi la Mammadràa: «Ah, chi ciàuru di carni munnana! Unni la viju mi l'agghiuttu sana!» «Vih, Mamà, chi va dicennu vossía ? Cu' cci avi a vè­ niri ccà?» «Nenti, ciàuru! ciàuru eu sentu: chi ciàuru, chi ciàuru!» e curri pri lu cammarinu."
full,x,"Si cunta e s'arriccunta ca cc'era un patri e 'na matri ed avìanu un figghiu, beddu ca era 'na pittura, e longu com'un stinnardu. Lu patri e la matri lu vulìanu bèniri quantu la pupidda di l'occhi soi, e si scantavanu a fallu jìri a jucari fora, pirchì si passavanu li fati si lu pigghia­ vanu. Qulunchi di l'aggenti chi lu vidìanu, a stu bellu giuvini, cci dicìanu: «Chi stinnardu d'oru! cci staría bona a lu latu la Bedda di la stidda d'oru!» Stu giuvini sintia, e assuppava. Assuppa ora, assuppa dumani, a la fini junci ca avia vintidu' anni, ed iddu era rispittatu di tutti, e tutti lu vulìanu beni assai, pirchì era un giuvini valenti e arditu, ed era scienti di tanta duttrina ca 'nta lu sò paisi nun lu putia aggualari nisciunu."
full,x,"'Ncuntravanu pi la strata vardj di vistioli, di pecuri, tanti fea e paricchiàti: idda cci spijava: «Di cui sunnu sti vistiola?» «Sunnu di lu Re Granatu.» «Ah!» «Chi fu, chi avisti?» cci spija lu jardinaru; e idda: «Jeu a chissu nun lu vosi pi maritu.» «Furca pri tia!» e accussì cci dicía lu jardinaru ogni vota chi idda cci dumannava di cui eranu ddi fea, paricchiàti, ji­ menti, pecuri. Comu vosi Diu agghicaru, a la sira, stan­ sing.) panni, roba per lu più non nuova. parecchiate. (Paricchiata, data misura di terreno facoltativo)."
full,x,"A stu scrùsciu si risbigghiau la Rigginotta e ddocu 'ncuminciau a diri di zittìrisi; ma iddu a rispun­ niri ca sintía friddu, e a fari lu scrùsciu cchiù forti; vi­ dennu doppu un pezzu chi era ammàtula fàricci sèntiri la raggiuni, chi la putianu sèntiri, e putía aviri dispiaciri, sapennulu chi era babbu, idda scinníu di lu lettu e cci grapíu; doppu chi la Rigginotta si curcau, chi fa iddu? si cci iju a curcari a latu; lu 'nnumani si susíu matinu e si nni iju. Ora comu si fa chi la Rigginotta niscíu gràvida?"
full,x,"Si riccunta e si riccunta ca 'na vota cc'era un Re. Stu Re avía tri figghioli ed eranu màsculi. Cci dissiru: «Papà, si vulemu jiri a guàdiri lu munnu; vulemu 'na pocu di dinari.» Lu patri cci li detti e iddi si nni jeru nn'ôn voscu. Dici unu di li frati: «Picciotti, âmu a dòrmiri un pizzuddu l'unu; ma 'n fazzi chi veni 'n corchi armalu, corchi cosa chi nn'ammazza.» Dici n'âtru: «'Nca durmemu un pizzuddu l'unu, comu voli Diu.» 'Nca primu durmíu lu nicu e lu mizzanu, e ristau lu granni. Cci iju n'armali cu du' testi. Quantu 'gghica, lu picciottu lu vitti, e dissi: «Signuri, 'un faciti arrispig­ ghiari a li me' frati!» Quanto agghica l'armalu, pigghia li sciabuli, li cuteddi, e l'ammazza. Cci tagghia li lingui, si li metti 'n sacchetta, e si càrrica 'n coddu l'armalu am­ mazzatu, e lu va a jetta luntanissimu."
full,x,"Comu cci la detti, lu picciottu scuntrau a sei chi si sciarriavanu pi na figghia d'un Rignanti chi s'avía a maritari, e chiddu dicía: «Jeu la vogghiu!» «Jeu la vogghiu!» «Jeu la vogghiu!» La Riggined­ da comu vitti a ddu picciottu dici: «Cu' trasi lu pri­ mu, è maritu meu.» Cu' agghica primu? chiddu ch'avía la lanterna, e trasíu. Pigghia e ammazza a chiddi sei, e cci affacciau un Re. Dici lu picciottu: «Ora sta Riggi­ nedda avi a essiri mugghieri mia.» Arrispunni lu Re: «E bo' si sapi ch'avi a essiri mugghieri tua.» «Ma, dici lu picciottu, m'avi a 'spittari sina chi va a chiamu a li me' frati.» «'Nca va' chiama a li to' frati, cci arrispunni lu Re; ma sai chi cc'è?"
full,x,"Ma avogghia d'aspittari; li latri pi dda siritina 'un si arricug­ ghieru, e Mastru Juseppi, vidennu accussì, si misi a manciari tuttu chiddu chi vosi, e chiddu chi arristò ci lu jittò a li cani. «Ah! dissi allura Mastru Juseppi: mè mugghieri, li me' picciriddi, mischini, pri camòra si mò­ rinu di la fami e addisìanu chistu chi jettu io!» Ddocu cci vinni lu rimorsu di la sò famigghia, e cci veni 'n menti sta bedda pinsata. Chi fa! si nni va 'nta lu munzeddu di la munita d'oru, jinchi 'na visazzedda tipa tipa, si la càrrica 'n coddu, s'avvicina a la porta e cci dici adàciu adàciu: «Gràpiti pipi!» e la porta si grapíu: nesci fora, e: «Chiujti pipi!» e la porta si chiuiju di bernovu. Mastru Juseppi nun fa la stissa strata di li la­ tri, pigghia n'àutru violu e tira drittu a lu paisi."
full,x,"ma ora vi fazzu avvìdiri cu' su­ gnu io!...» Arriva a lu postu, s'ammacchia, e aspetta chi niscissiru li latri: comu nèscinu, li cunta unu pri unu senza sgarrari e vitti ca eranu dudici, e nun cci ni man­ cava nuddu. A la nisciuta di li latri: «Gràpitì, pipi e chiùjti pipi!» e si ficca Mastru Juseppi. Prima d'ogni àu­ tru cerca a sò frati, e lu trova salatu 'nta lu varrili. Ma­ stru Juseppi l'arripèti tantìcchia, poi acchiappa tutti li visazzi e li muli chi cc'eranu ddà jintra, e cci scupa a li latri tutti li dinari chi avevanu; poi si càrrica purancu lu varrili: «Gràpiti pipi! chiùjti pipi!» nesci, e ddocu tira a lu paisi cu dda retina a li manu."
full,x,"CICCU - (calmu ma tanticchia suggizziunatu) Vinnimu ccà ... pi ... na tistimunianza 

PIANTUNI - (ancora cu urbanità) Prego, entrate. ( comu tutti semu dintra nchiudi lu purtuni e ju mi sentu comu 'n carciri, comu si avissi pirdutu a libbirtà) Prego, accomodatevi 

TUTTI - (menu ju ca rrestu additta) Grazzi (e s'assèttanu taliannusi maravigghiati ntê facci ma tanticchia prioccupati)
 
PIANTUNI - Di cosa si tratta? COLA - (ca nun cci rrinesci a starisi mutu) Nenti, na babbiata, maresciallo ... PIANTUNI - (finisci di parrari talianu) Nun sugnu maresciallu 

TUTTI - (sintennulu parrari sicilianu si rilassanu e si talianu attorna ntê facci ma stavota surridennu, e pari ca cu l'occhi si dicunu ""nenti paura, unu di nuiautri eni"") 

COLA - ... un scippiceddu brigaderi ... PIANTUNI - E mancu brigaderi ... COLA - Cosa di carusazzi appuntatu

PIANTUNI - (bruscu) Mi sta sfuttennu? CICCU - Ca quali!"
full,x,"Lu surdatu un lu fici 

PIANTUNI - (parrannucci autoritariu cu njiditu sutta l'occhi) E un scippu è riatu, re - a - to. (Vidennulu appoi scantatu cci prova piaciri a farilu scantari cchiossà) Lu carciri cc'è, car - ce - re, ga - li - ra ... (torna calmu ma sempri autoritariu) Aspittati ccà (e si nni va)

COLA - Atu ntisu? Riatu eni, lu carciri cc'è! 'N talianu lu dissi, re - a - to, ga - li - ra, cchiù spicificativu eni, cchiù scantusu ... Cunsumatu sugnu 

CICCU - Lu scippu nun lu facisti tu 

COLA - Pi iddi diffirenzia un cci nn'è 

CURRAU - Tu si' sulu ntistimoniu 

COLA - Oculari, un tu scurdari 

CURRAU - Si è picchissu puru auriculari ... ma chi avi a chiffari?"
full,x,"A sti palori Arturu sauta additta di scattu comu si avissi statu muzzicatu di un scurpiuni, accussì di scattu ca fa tramutari a Cola. Si arma cu un vastuni ca punta ardenti e fiammiggianti ca mania comu na spata e fa firriari supra a testa ... COLA - Beddamatri! Chi voli fari? ... e si lancia nta stu monolugu ca ju riportu esattissimamenti grazzi a mia mimoria di ferru ... cchiossà di chidda di n'elefanti. Sugnu puru sicuru ca ddiventa famusu pa manera ca Arturu avi di mettiri i palori na ddoppu l'autra cumminannu frasi tanti voti senza senzu e significatu. AR I C I T A Z Z I O N I 

Nesci 'n ciano vile vigghiacco Tegnoso sdisonorato, tutto scomunicato, nesci fora maldito bannito senza affronto e decoro, nesci la nasca a forma di milinciana sbintorato amaro midicinali ca ti fazzo tastari lu fierro caliente ..."
full,x,"'N punizzioni si', appoi avi sparagnari pa cresia 

Zu PAULU - Nca certu! A cresia cchiù mpurtanti eni 

SIGNURI DDIU - Si nun cci a finisci di ntirrumpirimi ogni pizzuddu a ddosa ti calu. Dunca ... lu filu persi ... Chi stava dicennu? Ah si! A minzjornu ti cuncedu npiattuzzu c'avi ssiri npiattuzzu 'i pasta a l'agghiu e l'ogghiu senza tumazzu. Mi raccumannu, fa' i cosi cu versu, vidi ca l'occhi supra 'i tia tegnu 

Zu PAULU - Lu Signuri Ddiu accussì mi dissi e ju accussì fazzu 

COLA - E tiniti additta? Zu PAULU - Nsugnu ccà? Ccà sugnu ringrazziannu Ddiu da sò buntà 

COLA - Buntà? A mia nun mi pari 

ARTURU - Zittiti, un parrari ammatula 

Zu PAULU - (s'addhizza additta) Bah, picciotti! Mi nni cumpiacciu da canuscenza ma m'avi jiri a bbiari tanticchedda, ju cu suli sbugghiu."
full,x,"Zu PAULU - Veramenti mi nn'aviss'a jiri (ppiro' s'assrtta, ' n terra com'a
l'autri)

ARTURU - Cuntatici a vostra storia a l'amici mei 

Zu PAULU - C'avi fari! ARTURU - Siddu cci pirmittiti, a cuntu ju 

Zu PAULU - (fa a parti du siddiatu) Arturu lassa perdiri, un è lu casu! ARTURU - Ju dicu ca è giustu ca sannu chi cristianu siti 

Zu PAULU - Comu a l'autri sugnu, lassa i cosi comu su'! A mia nun mi piaci passari pi visiunariu chiacchiaruni

CURRAU - Nenti paura si jè pi chistu. Ccà 'n menzu a tanti visiunari persi da casa siti

AUTURI - Zu Paulu, lassatilu parrari. Si Arturu insisti a cosa ntirissanti avi ssiri 

ARTURU - Avogghia! COLA - A nuiautri piaciri nni facissi 

Zu PAULU - Si jè pi farivi piaciri a vuiautri ca ccà siti ospiti allura Arturu po' parrari 

ARTURU - Binidittu Ddiu!"
full,x,"Ddoppu ca Arturu nchiudi a discussioni supra a campagna sì a campagna no, Currau si nni veni cu sta frasa babba babba ca nenti avi a chi vidiri ca discussioni precedenti. CURRAU - A propositu, parrannu di spittaculi, dici ca nta ncampusantu a jiri jautu dû Nord, ogni notti nfantasima cumpari 

COLA - Nta un cimiteriu

CURRAU - Propiamenti 

COLA - Ogni notti 

CURRAU - Eh! N'attrazzioni addivintau. Un si sapi quantu cristiani cci vannu a vidirilu 

COLA - Talè lu frati, cancia discursu 

CURRAU - Picchì? Ti scanti di nfantasima dû Nord? CICCU - Ma comu fa' a scantariti di nfantasima cuntinintali! COLA - Cci a finiti tutti du'? CURRAU - Dunca pu veru ti scanti 

COLA - Ju nun mi scantu mancu di tia penza penza di nfantasima di dda supra 

ARTURU - (a ntrasatta) Scscscsc .. Zittitivi 

CURRAU - Chi fu? CICCU - Ccu fu?"
full,x,"Prima di mmuccarisilla) A saluti (e su nfila nta vucca)

CURRAU - (ca vucca china) Ju d'accordiu sugnu (e ddoppu ca si gghiutti lu morsu pigghia lu ciascu) A saluti (e bivi) Chista è vita! COLA - Pi mia è fami arretrata (e cci duna nmuzzicuni a cipudduzza) A fami è a megghiu cucinera

L' Auturi è troppu ntentu a strangugghiari e nun dici né ciu né bau... Ju? Chi fazzu ju alteregu nta stu frangenti? Taliu, pigghiu nota e nun tastu nenti. L' unicu ca si ferma, puru pi ripigghiari ciatu, è Arturu ca ascuta nteressatu. CICCU - Po' ssiri, (cci rispunni Ciccu a Cola) comu ponnu essiri sti cumpunenti particulari, l'ariu friscu di muntagna, lu lustru di luna, ssiri ssittati 'n terra, manciari ntê pala 'i ficudinnia, usari bruccetti di canna .... CURRAU - Si su' fatti cu maistria 

CICCU - ..."
full,x,"ARTURU - Nta grutta cc'è na cucuzza sicca ... circatilla

COLA - Ju? Tu l'avi fari 

ARTURU - Servi a mia? Ju ospiti sugnu 

COLA - A tò casa? ARTURU - A me casa fazzu zoccu mi piaci. Oji a testa mi dici di fari l'ospiti. Ha quarchi lagnanza,

AUTURI - (a vuci auta) Cola, comu finiu? COLA - Pi stavota a tagghiu ccà e mi nni vaju 

ARTURU - Manna na cartulina quannu agghichi 

COLA - (passa vicinu a l'autri du' Ci senza vidirili murmurannu) Ju tinta cci a fazzu finiri, picca mi canusci 

AUTURI - (a Cola ca voli iri nta grutta) Talè, lassa perdiri a caputa ... COLA - Com'è, un è cchiù cuntinituri ... recipienti ... AUTURI - Tagghila. Lu signor Currau pala 'i ficudinnia beddi cupputi purtò. I pipi ddocu stissu i minuzzu e ddocu i conzu."
full,x,"(a Cola) Quannu cci su' stranii nun si mmustra

COLA - Si scanta 

ARTURU - Di ccu? Di tia? COLA - S'affrunta 

ARTURU - (un cci rispunni) Mimimiciu ... pipipiu ... muci muci ... COLA - È njattu? ARTURU - Ca quali! COLA - Npipiu? ARTURU - Comu no! COLA - Ncani? ARTURU - Peju! COLA - Nmastinu napulitanu.... ARTURU - Cchiù peju! COLA - (a stu puntu azzicca a caudiarisi) Nliuni ... ARTURU - No

COLA - Na tigri ... ARTURU - No

Cola - Na pantera ... ARTURU - Cchiù granni 

COLA - Na giraffa ... ippopotamu ... chi schifu di armali eni? ARTURU - Enormi eni ... sbisestu

COLA - N'elifanti ... ARTURU - Si vidi e nun si vidi... COLA - Nfantasima ... ARTURU - ... trasparenti ... COLA - Di carta vilina ..."
full,x,"(suspiru) Ora ca m'aiu livatu stu pinzeri, ca cuscenzia a postu accumenzu ripurtannu quarchi asserzzioni di Arturu supra a chiddi ca nzignanu riliggioni. Ju nun vulissi, iddu dici, ca i prufissiunisti da Palora du Signuri Gesù, ca sannu tutti cosi megghiu di nuiautri puvireddi menzu gnuranti, c'annu a risposta pronta a quarsiasi dumanna, ca risolvunu tutti i probblema supra a riliggioni, ca spieganu 'n dittagghiu ogni gestu e dittu dô Signuri, macari li sò pinzera, si sturcissiru lu mussu dî disgustu a leggiri certi raggiunamenti ca forsi pi iddi cunfinanu cu l'eresia, portanu luntanu da strata maistra, sempri pi iddi, mentri a nuiàutri cci rinforzanu a cridenza ntu Signuri. Ora sugnu ju ca parru. I tri Ci cu Arturu, e cu mia, camìnanu davanti a l'Auturi ca arranca di darrè carricu di pruvvisti, pani vinu ogghiu cipudduzzi pummadoru e pipi russi, ca su' i cchiù nutrienti. Picchì ju nun l'ajutu?"
full,x,"Senza fidi comu fai a crìdiri? ARTURU - Ha raggiuni ... a mia ppiro' mi nteressa cchiossà campari comu lu Signuri dissi ca smoviri i muntagni, un sacciu siddu mi spiegai

COLA - E comu voli? ARTURU - Senza viulenza, poviri, misiricurdiusi e cumpagnia cantannu 

COLA - Spiegamillu cu palori terra terra sinnò mi veni di rìdiri 

ARTURU - Santa pacenzia! Senza viulenza pi mia voli diri ca nun s'avi ssiri viulenti, arraggiati, priputenti puru cu i palori 

CURRAU - Puru di chistu sì cummintu cummintu? ARTURU - Armenu! Tu chi dici? CURRAU - A li tanti, sgarri 

ARTURU - N'omu di carni e ossa sugnu! COLA - Un ccì dari cuntu, tira ô drittu ... misiricurdiusi

ARTURU - S'avi sempri ajutari lu bisugnusu, lu prossimu, senza ca lu svinturatu s'umilia addumannunnulu 

CURRAU - Tu cci sì misiricurdiusu? COLA - Arreri ccà eni ..."
full,x,"I duscursa e i raggiunamenti ca fa su' fora di l'urdinariu, parunu scunchiuruti ma na loggica cci l'annu ... s'avi circari pi truvarila, nun è facili lu dicu subbutu, ma a fini si scopri ca cci l'annu. Arturu, nsumma, e ccussì urigginali e billazzu ca pari eccentricu ma nun è bizzarru e stravaganti. Unni s'attrova e trova è sempri ô centru di l'attinzioni, fa subbutu circulu, crocchiu, picchì tutti canusciunu lu sò potinziali. Picchissu è bemmolutu, rispittatu e trattatu cu simpatia e familiarità. Nta nlampu, senza ca nuddu si nn'adduna stracancia l'ammienti nta ntiatru unni si esibìsci di granni protagonista ricitannu na parti assulu, raramenti voli un spalleri. I parti ca cci piaciunu cchiossà su chiddi romantichi, d'amuri."
full,x,"Ju ccà dintra fini'a cent'anni cci campu e i curnuti ann'a pajari comu crasti, comu i fra cioci ca su'

NCIGNERI - Certu ca ... vulennu arraggiunari cu versu giustu ... JULIUS SESAR - C'avi raggiunari! L' unicu raggiunamentu giustu e sanu chistu ccà eni. Sugnu cunnannatu a campari, di muriri un si nni parra, a sta cosa lu Signuri cci penza, tantu vali farilu nta megghiu manera pussibbili, suprattuttu si nun ti costa nenti 

NCIGNERI - Mi pari ca stu raggiunari fila ca è npiaciri 

JULIUS SESAR - Ju ccà dintra di lussu ma passu."
full,x,"NAPULIUN - Bonsgiur missiè

JULIUS SESAR - Napuliun, bonjornu, a tuà

NERONI E CALIGULA - (imitannu a Mina) A tuà, a tuà

JULIUS SESAR - E lu sciapò? NAPULIUN - Futtiut! (Neroni e Caligula si talianu ntê facci e si schiaccianu l'occhiu) Vu ... vu setti gnurant ... CALIGULA e NERONI - Gnuranti a ccu? JULIUS SESAR - Nun vi ffinniu. Ddumannò si nun sapiti unn'è lu cappeddu 

NAPULIUN - Vu ... vu setti ... NERONI - Cucù settiiii

CALIGULA - Ba-bau settiiii

JULIUS SESAR - Finitila, l'ata fari siddiari? NAPULIUN - Vu setti gnurant dû sciapò a truà point? NERONI - (nnuccenti) No, nenti (a Caligula) Nni sa' nenti tu? CALIGULA - Si tu un sa' nenti mancu ju lu sacciu 

NERONI e CALIGULA - Nenti sapemu 

NCIGNERI - Siddu nun lu sapiti gnuranti siti.Lu discursu camina 

NAPULIUN - (a Julius Sesar) Ccu est sto criten?"
full,x,"J Lu L I Lu S S E S A R 

Lu Ncigneri nfatti, comu capisci ca cu Cavaddu Pazzu nenti cci nesci, ca nun avi senzu cuntinuari a parraricci, s'avvicina a tri pirsunaggi ca passianu beati parrannu cu calma, megghiu ascutannu piacevulimenti chiddu ca è ntu menzu ca avi tantu di diri e je parraturi bonu. Piccatu ca nun ntisi nenti! Lu Ncigneri s'avvicina a ssi tri, e macari nuautri, ca secunnu iddu puru iddi su' vistuti strampalati pi nun diri comu i pazzi. NCIGNERI - (rispittusu e curtesi picchì ora è abbisatu) Cu riverenza parrannu, bonjornu a sti beddi damiggeddi

JULIUS SESAR - Tu damiggedda a tò soru lu dici! Unni cci l'avi l'occhi, ntu cozzu? Un lu vidi ca masculi semu puru ca varva nun nn'avemu? NCIGNERI - Cu ssi vistini longhi finu ê pedi? JULIUS SESAR - (cu na vuci altirata) Chi vistini e vistini!"
full,x,"Appoi cci fussi Vespasianu ma ora comu ora s'avi ritiratu isulatu assulu luntanu 'i tutti picchì s'avi pigghiatu 'i collira comu avi saputu ca ddi malasciurtiati ripubbricani cci ficiru scumpariri tutti i vespasiani ... i pisciatura pubbrici c'avia mmintatu ca sò granni ngignusità e amuri pi sò suggetti. Ddi malacriati nun nni lassaru mancu unu pi nzinga a mimoria sò e di npassatu gluriusu e di npopulu filici 

NCIGNERI - Pi mia fu na cosa bona ca i livaru du menzu, erunu tinti e sempri lurdi 

JULIUS SESAR - Parramu di cosi beddi. Talia ddi tri biddizzi ca venunu versu di mia cu na caminatura a la reali, a la Sofia Loren pi fariti capiri a tia. NCIGNERI - I vidu. Beeeeddi! Chi eliganza, chi purtamentu, chi mpunenza! E chi beddi cosci! Tri riggini parunu? JULIUS SESAR - Su' tri riggini!"
full,x,"CURRAU - (un cci duna cuntu) Iddu ora è ntu trasiri a Villa (omissioni)

COLA - (scantatizzu) A tia tu, parra cu mia, chi ti sta rutuliannu nta ssu ciriveddu fradiciu ca dici ca cci avi? CURRAU - Si nni llistemu lu vidi cu l'occhi tò 

CICCU - Forza 'i ddocu, a mia st'idea mi piaci 

COLA - A mia no, propiu no e no

CICCU - Camina, nsì cu mia! Amunì Currau (e parti tirannusi a Cola)

COLA - Nun stamu jennu nta Villa dê pazzi, veru? CICCU - Zittiti e allonga lu passu 

Ora, mentri nuautri quattru ... cincu? No, l'Auturi un cc'è. Iddu è un posapianu eccillenti, cu prescia un fa mai nenti. Fa tuttu cu flemma granni, comu nta stu frangenti. A mia, mischinu di mia, ca mi vulissi arripusari, mi custrinci a curriri cu i tri Ci, di nutari ogni particulari pi putìrilu riferiri a iddu pienamenti."
full,x,"Viditi a quali tinti consiguenzi porta n'ossessioni sarvaggia, feroci, figghia di un rancuri ripugnanti ca ddu patri digginiratu e maistru senza mastria nun arrinisciu a superari cu tutta a sò cultura e ntilliggenza. A dispettu da sò ntilliggenza nun arriva a capiri ca l'epuca du patri patruni da vita dê propi figghi, cunsiddiratu nnominiddiu, npatreternu ca nun sbagghia mai, s'avia accabbatu. Ammeci di mparari dû sbagghiu di sò patri nte sò confronti e nun ripitirilu cu i sò figghi, fa cchiù peggiu, assà assà cchiù peggiu, e nni fa dui tuttu nta na vota. Primu, mpidisci a figghia fìmmina di cuntinuari i studî pi cui avia na pridispusizzioni particulari. Secunnu, cu torturi custanti e sempri cchiù brutali custrinci sò figghiu, ca era ntalentu atleticu naturali, a studiari nzinu a lauria."
full,x,"Siddu tu cuntinui a parrari cu iddu ccà finisci ca nuautri tri finemu di raggiunari

CURRAU - Forsi nun sapi scrìviri 

PRUFISSURI - (isa a vuci ma nun cancia sprissioni) Cu ccu sta parrannu, minchia 'i mari! COLA - Si calmassi ca nun è lu casu 

PRUFISSURI - (comu supra) Nun è lu casu? A mia mi dici ca nun mi fidu a scrìviri quannu ju, matina pi matina, a matinata a matinata, prima ca spunta lu suli, littri a tutta forza scrivu ... CURRAU - Littri? A ccu scriviti? PRUFISSURI - Ô sinnacu, ô cummissariu, prituri, arcipreti, cumannanti dê viggili, capustazzioni, presidi dê scoli ... nni vo' ancora? CURRAU - Littri anonimi? PRUFISSURI - Arreri? Mi vo' fari acchianari a musca cavaddina? Ju nenti cci mettu a sautariti 'n coddu 

COLA - Lu scusassi, un nn'è curpa sò? PRUFISSURI - Cci dicu st'urtima cosa e lu lassu perdiri."
full,x,"I documenti cci vonnu, in - di - spen -sa - bbi - li sunnu. Si vidunu, si toccunu e si leggiunu. Carta canta beddu miu, chi ti cridi! COLANa vota tantu ca fannu na liggi a favuri du pupulinu veni lei e mi dici ca nun servi a nenti. Chi è ca mi canta ... mi cunta! Picchì l'annu fattu masinnò? Lei unn'è datu? SIGNURA ca sportaAiai, ora scoppia 

MPIEGATU(isa a vuci alteratu, a tipu cumiziu, e si isa iddu stissu da seggia ogni tantu pi daricci cchiù enfasi ê sò palori) Senza ncertificatu stampatu friscu, beddu caudu caudu, a nudda banna vai, beddu miu. Lu sa' di quant'avi ca cc'è ssu schifu di liggi, malanova a ccu la fici (comu a buffuniarilu) di l'autucertificazzioni? Si nun su' sissant'anni picca cci manca."
full,x,"Ccà, figghiu miu, cci su' genti ca ju abbasta ca i taliu cu menza ucchiata ca sacciu ccu su' e ccu nun su', chi vonnu e chi nun vonnu senza ca cci fazzu grapiri vucca ammatula. Sta signura ccà veni comu minimu na vota a simana e fa ncertificatu na vota pi chistu na vota pi chiddu dê cumpunenti da sò famigghia picchì lu sapi ca nta na famigghia cc'è sempri occarunu ca avi bisognu di ncertificatu ... SIGNURA ca sportaComu grapunu vucca cci lu schiaffu sutta lu nasu e i fazzu cuntenti. A propositu, chiddu da simana passata è prontu? MPIEGATUComu no. Nca certu. Eccu a lei

SIGNURA ca sportaGrazzi, cci lu dugnu stasira 

MPIEGATUHa vidutu comu si fa? Accussì comu fa a signura si fa! I certificati, figghiuzzu beddu, comlu pani si cunsumanu e dununu chi manciari a tanti patri 'i famigghia ca sinnò fussiru a spassu."
full,x,"NFIRMERA - (comu s'attrova nta latata a l'oppostu di Ciccu) Fermu ddocu! Guai a tia siddu scapulii di ddocu 

CICCU - Chi è ca dici! Ssa siringa a tipu lanza ma voli trasiri? Ju peddi e ossa sugnu, mali mi fazzu (si isa i causi)

NFIRMERA - (comu na tigri furiusa nsarvaggiuta) A pacenzia mi sta facennu perdiri! Sì cchiù tintu di l'autri dui

COLA - (un si sapi tratteniri) Chissu ncumplimentu eni! NFIRMERA - AAAAAH! Ddocu siti? Aspittati ca mi levu du menzu a chistu ca penzu pi vuautri. Currau di cursa nchiudi a porta ma ddoppu deci secunni Cola a grapi attorna. Vidunu ca Ciccu s'avi cumminciutu. Si scuperchia na natica sula e si pusizziona distanti du littinu pi junta ca natica scuperchiata cchiù luntanu."
full,x,"Stati tutti accura ora. Nta ddu secunnu, nta ddu precisu stissu identicu istanti cca dda porta esplosiva scoppia cu na viulenza mai viduta e sintuta, succedi tuttu stu beddu maceddu ca vegnu a descriviri. Azzicca Ciccu cu un urlu spavintusu e Cola ca nun è di menu ""A POOORTAAAA"" ""A TIIIIA CURRAAAAU""! Beddamatri chi succidiu! A sentiri ddi dui vuciati nfirnali ô mpruvvisu nti dda sala 'n silenziu completu, lu mischineddu di Currau, ca fici si e no na para di passi, si chianta di corpu scantatu mortu ""AAAAAH, CHI È, C'HA STAAAATU!"" urla istericu d'istintu. Intantu di ccabbanna risunanu setti vuci di fìmmina tutti nzemmula, quarcuna chiara argintina, quarchi autra di supranu, na in diesis, ""ATTEEENTA"" - ACCUUUURA"" - ""SIGNURUUUZZU"" - ""BEDDAMAAAATRI""

Di ddabbanna ribbummanu cincu vuci di omini anziani ncararrati pi tanti toscanelli ""GRAPI L' OOOOCCHI""."
full,x,"CURRAU - Ju single single sugnu, schettu sugnu, figghiu 'i mamma ancora 

SIGNURA di russu vistuta - Ancora? Chi cci aspetti a spusariti? Un ti vo' sistimari? CURRAU - Pirtusa un nni vogghiu fari 

SIGNURA di russu vistuta - (ca cci veni di rìdiri) Vattinni va! Attroviti na picciuttedda simpatica e amurusa ca un beddu figghiu si'! CURRAU - Mi nn'avi jiri accussì? Lisciu lisciu? SIGNURA di russu vistuta - Ha stari sulu accura a porta 

CURRAU - Ju cci penzu (e nesci) Un beddu figghiu? E nun m'avi vistu 'n custumi! ... Na picciotta amurusa! Unni a ttrovu di sti tempi? Unni su' i fìmmini amurusi? A mia mi pari ca su' tutti cu i fucili puntati ... puru picchì nun vonnu cchiù ssiri suttamisi ê masculi ... cu raggiuni cc'è di diri! (mentri penza stì cosi grapi a porta ...)

cuntinua"
full,x,"Stannu accura ca i fìmmini tutti ciuciulianu fittu fittu cu chiddi ê lati. I maritati cci hannu facci scuri picchì parranu dê mariti scanciannusi i sò malifatti. I schetti ammeci cu facci allegri si divertunu a cuntarisi nzoccu cumminau lu picciottu o lu zitu 'n casa pi mittirisi 'n mostra, farisi taliari e trasiri appoi 'n cuntattu e ridunu senza ritegnu. L' omini cchiù anziani parranu alleggiu alleggiu e seri seri dê disgrazzi da famigghia. Ju ca comu alteregu pozzu iri e veniri a piaciri senza ca nuddu mi penza, lassu perdiri a chisti ca cuntanu i soliti cosi e mi fermu a scutari stu dialugu 

1. - Pozzu sapiri picchì cuntinuati a diri ""mah"" e nun jiti avanti? 2. - Sintiti. Aju du' figghi fìmmini. Na è maritata ma figghi nun nn'avi,
 l'autra è schetta e avi nfigghiu. Vui chi nni pinzati

1. - Mah! 2."
full,x,"CURRAU - Ntonzi, tutti cosi ca manu dritta fazzu 

MPIEGATU - E allura fatti spirtusari lu vrazzu mancinu, ascuta a mia ca patri ti pozzu veniri 

CURRAU - Comu diciti vui fazzu! Mu putiti tirari a comegghiè? MPIEGATU - Ju? Nun è travagghiu miu. Appoi s'avi compilari ... a capisci a palora?.... cu - mpi - la - ri ... Jinchiri ... s'avi jinchiri nformulariu ... cci su' nmari di dumanni ... ma i risposti su' cchiossà ... caterni ca nun ti po' mmagginari ... a nun finiri su ' ... ti paria facili tirariti lu sancu? Sorti cci voli! CURRAU - Vabbè! Stu furmulariu mu putiti cu ... cu ... cu .... MPIEGATU - Vo' fari l'ovu? CURRAU - cu ... cu ... MPIEGATU - Lassa perdiri, nun è cosa tò! Compilari 

CURRAU - Propiamenti! Mu putiti cu ... cu ... MPIEGATU - Arreri? Nun è travagghiu miu."
full,x,"CICCU - Jemu avanti 

COLA - E ju chi dissi? E ccussì, scantati scantati, tornunu a caminari tutti ncucchiati. Comu Diu voli, ddoppu na para di scuntrati cu criaturi alieni omirtusi, poviri svinturati, puru iddi scantati e prioccupati pa propia sicurizza e saluti, si guerra nun cci nn'è a l'attintati s'avi stari accura, comu votunu un cantu vidunu 'n luntananza un raggiu di luci sulari propiu comu si vidi nta na galliria, ca signìfica ca sta finennu e ddà si spunta a l'aria aperta. Tutti cuntenti allestunu lu passu comu si ddà nfunnu cci fussi a soluzzioni du prubblema. Na vota ca cci jicunu ppiro', cci restunu delusi. Dda luci ddà veni di na porta aperta davanzi a cui si chiantunu esitanti comu si truvassiru davanti a mmuccatura di na caverna."
full,x,"A scorza viola, appoi, è mpinitrabbili a l'acqua chinni lu sucu è beddu asciuttu. Sta racina, si dici, fu purtata dê culoni Greci antichi. Si dici puru ppiro' ca è nniggina. Comegghiè è stabbilutu ca è 'n Sicilia comu minimu di trimila anni. E cosa cchiù mpurtanti assà è ca sacciu ca a sò casa vera è ntra Avola Noto e Pachino, tirritoriu argillusu, calcariu, siccagnu, espostu, cu nclima caudu, siccu e vintusu, picchissu è curtivata a arvuriddu ... e jè resistenti a malatìi e siccità. Sacciu macari ca oramai si curtiva a spaddera nta tutta a Sicilia, nta Talia du nordu, pinzinu nta California Australia e Sud Africa ma nuddu di sti vini assumigghia a l'origginali unni a gradazzioni alcolica arrivava a diciarottu gradi, dicu 18, un liquuri 'n sustanza."
full,x,"Malanova a ccu nun s'avi saputu quartiari, a ccu nun s'avi saputu riminari, a ccu nun avi limitatu lu tirritoriu, tutelatu lu nomu comu ficiru cu Brunello di Montalcino, a ccu cci avi mancatu lu curaggiu di mmistiri capitali. Aviunu a fari comu Florio, chissu aviunu a fari! È megghiu ca mi fermu ... stavota lu fazzu pi daveru picchì lu stommacu svutatu suttasupra mu sentu, i vudedda fradici mi staju facennu! E allura canciu sunata e mi dicu chi cci aiu di diri supra i ulivi. A vuautri ca mi taliati cu l'occhi a pampinedda, vi dumannu siddu i nostri ulivi i vuliti accussì stissu comu su' cugghiuti da maccia, cu sò sapuri miravigghiusu, o cunzati comu Diu cumanna, ccioè ""na ô morsu e jetta l'ossu""? I ulivi virdi nui i facemu a stimpirata."
full,x,"Ssa badduzza appoi quannu è fora di l'acqua si strinci a faricci sciri lu sucu jancu. St'operazzioni si ripeti fin'a quannu lu sucu nun è cchiù jancu comu lu latti. Vivitu friscu, nta stati suprattuttu, ristora l'ossa e rimetti a sestu. Cu stu latti 'i mennula sì cci fa a granita ca pa culazzioni 'i matina, nta stati, nzemmula ca brioscia cu tuppu è cchiù gradita di cornettu e cappuccinu. Si cci fannu puru ghiaccioli ca si liccunu cu piaciri passiannu ntu cursu o ntu lungumari. Si cci coci puru lu risu ca è npiattu assà gustusu pu manciari di menzjornu. Cu i spicchi atturrati, zuccuru, meli e sucu di lumiuni si fa lu turruni, lu croccanti e ca giuggiulena, lu sesamu, a cubbaita."
full,x,"Nun sapi chi fari, primu picchì nun capì nenti di tuttu ddu discursu, secunnu picchì ddoppu tutti ddi palori lu Brigaderi nun cci dissi na mi ... nenti di spicìficu, terzu picchì iddu nmutivu di ntirviniri nun lu vidi, quartu ... cc'è Teresina ca cerca l'occasioni pi jirici vicinu. Lu parrinu ntantu eni accumpagnatu du Pustinu ca scrupulusu com'è si curca prestu ca la matina ddoppu avi ssiri prisenti pu trenu dê cincu pi riciviri a posta vecchia di na simana, si cci nn'è! Pi ssu stissu trenu camina binariu binariu lu Capustazzioni. A ritirata di l'Autoritati, sia strateggica ca no, è un signali pi tutta a pupulazzioni ca si nni po' turnari ê propi casi, puru si nun partunu tutti nzemmula. Si nni vannu a frazziuneddi, a picca a picca, a gruppiteddi familiari, nanni matri picciriddi carusi picciotte schette e quasi tutti i capu di casa."
full,x,"Chistu dintra avi stari, lu sò postu dintra lu casottu eni 

Lu Mitateri cci vulissi dari na mala risposta ma si tratteni picchì si ricogghi Don Marianu ca nun cci pari veru di truvari lu tabbutu 'n cianu 

Lu mischineddu senza taliari a nuddu nti facci. senza pinzaricci du' voti, si ggiusta a stola viola, cci barbuttia quarchi paluredda latina, cci fa lu signu da cruci nta l'aria, si leva a stola viola, saluta a tutti e si pigghia a stratuzza pi cchianarisinni a la canonica e nfilarisi sutta i linzola. Mentri Don Marianu leggiu leggiu si nni va, Mitateri e Don Pasqualinu vulissiru ripigghiari a discussioni pubblica ma si fermunu nautra vota pi nun disturbari lu Brigaderi ca cci sta dannu ordini a Lillu carabbineri."
full,x,"Ddoppu lu rechiem, sempri Don Marianu, attacca na litanìa ca mmenta a picca a picca. Nun cci fussi nenti di malu si nun fussi ca i fìmmini cci rispunnunu 'n manera autumatica senza ascutari chi dici. L' omini mmeci rrestunu muti comu pisci. Su' accussì gravi e nfunciati ca parunu arraggiati. Aju saputu ca lu fannu pi rispettu dê fìmmini stissi picchì cci cummigghiassiru i vuci, e nun fussi ducatu e gintili. Ma lu fannu puru pi tradizzioni e cultura. Pa sò propia cumposizzioni di menti i masculi s'ann'a cumpurtari unnegghè di omini, alternativa nun cci nn'è. Lu Signuri lu sapi e pi chistu chiudi l'occhi rassignatu. Sia comu fussi, cca di seguitu cc'è n'esempiu nicu di dda litania mpruvvisa ca fu bedda longa ma ju nun ma ricordu tutta."
full,x,"MITATERI - A vui staju sintennu 

DON PASQUALINU - Lu mischinu du sceccu, Mitateri, mortu di fami ca era ... ricurditi ca a coffa nta stadda fu scurdata ... appinnuta nta stadda a coffa arristau ... china di canigghia e carrubbi ... e menu mali ca vippi sinnò! ... quannu pigghia a calata ddoppu a curva a tornanti ... mi pari ca la sa' ... lu sceccu, Mitateri ... MITATERI - E torna cu pupu! DON PASQUALINU - ... sintennu ciauru di stadda ... iddu ca di fami stava murennu ... mortu di fami era mischineddu ... nti dda calata a pricipizziu ... MITATERI - Chi fici nti sta dannata scinnuta? DON PASQUALINU - Chi putiva fari lu poviru sceccu tu ... MITATERI - E torna parrinu e sciuscia! DON PASQUALINU - Tu ca parri, na vota ca lu sceccu pigghia a calata chi putiva fari?"
full,x,"Na vota fora ô sicuru ripigghia ciatu e culuri e ddiventa spaccuni fanfaruni ca nun si scanta di nenti e nuddu mentri sò muggheri cci stujia lu suduri e su palpa tuttu pi ssicurarisi ca è tuttu sanu, ca nenti cci manca. DON MARIANU - Ha vistu c'avi statu facili! Ora trasemu. (ô Mitateri) Tu di davanti a tutti ca cruci bedda auta ... MITATERI - No no. Ju a parti mia a fici a rischiu da vita mia (a Arturuzzu) Lu ziu nun è miu ... te' cca a cruci (cci a proji)

ARTURUZZU - (senza ca si scumponi) No no, chi stati ragghiunannu! A cruci vostra è. Vui vi l'atu guadagnatu cu dd'azzioni curaggiusa. Chi cci trasi ca è me ziu. A gloria vostra avi ssiri, di dirittu vi spetta 

MITATERI - (rresta cunfunnutu, nun sapi chi rispunnirici puru picchì beddi palori cci dissi."
full,x,"Allura si vota versu lu nfirmeri) Don Pippinu cosa di duttura eni (e cci a proji)

DON PIPPINU - (tagghia curtu) Ju dê vivi mi occupu 

MITATERI - (mancu a iddu cci sa' diri cosa. Talia lu Pustinu e lu Capustazzioni ma nun sapi cu quali mutivazzioni cci a putissi dari e allura cci a proji ô parrinu) Don Marianu compitu vostru è! Vui cu sti mbrogghi cchiù cunfidenza 'i tutti cci aviti 

DON MARIANU - (soru soru) Sì? E a binidizzioni cu quali manu cci a dugnu?. A pinzata da cruci è tò, tu l'avi purtari a cumpimentu. Amunì, trasi ca notti notti si fici, ju appressu 'i tia sugnu 

ARTURUZZU - E ju appressu a vui 

DON PIPPINU - E ju appressu a tia 

PUSTINU - Appoi ju ... 'n si sa mai ..."
full,x,"Accussì, senza pinzari a sò sicurizza ma sulamenti a la gloria di l'Arma, si lancia contru dda fudda e a forza di minazzi arriva nti Arturuzzu ca cci dici ""nuddu scantu, nenti cc'è, sulu di curiusità si tratta"". Lu cumannanti cci rresta mali ma fa na ritirata ordinata comu strateggia cumanna taliannu tutti nti facci pi neventuali identikit e cci mponi di fallu passari e di lluntanarisi. I pajisani lu fannu passari e poi tornunu a mmassarisi ntornu Arturuzzu e i tri Ci picchì è mpurtanti sapiri chi è stu ""risuscitari"". Currau suspetta ca cc'è Cola darrè a dda trebbisunna e ccussì cci spjia chi succidiu. E siccomu cci rispunni cu na isata di spaddi lu suspettu addiventa prova dimustrata. ARTURUZZU - (ca penza sulu pi sò ziu, a Ciccu) Me ziu è sistimatu? COLA - Pi li festi e simani a nuiautri sistimò

CURRAU - Cola chi cumminasti?"
full,x,"I pajisani masculi ca sentunu ciauru di sciarra s'affuddunu 'n tunnu lu carrettu pi nun pirdirisi nenti di chiddu ca veni dittu e fattu pi putillu appoi cuntari megghiu di l'autri 

Dd'affuddamentu a mpruvisa attira l'attinzioni da forza pubnlica, brigaderi e sbarbateddu. Lu brigaderi penza subbutu a na baruffa, forsi forsi puru un scontru, na cazziuttatuna ginirali e tuttu cardaciatu parti lestu lestu dicisu a usari a forza e carzarari senza pietati ccu cci capita e capita, almenu unu santu celu! Pi farici vidiri ê superiori ca iddu lu sò misteri lu sapi fari. Ntantu pi putiri passari e gghicari ô carrettu avi usari i guviti e gridari ""lassati passari a liggi"". Lu sbarbateddu ammeci cci vidi nprincipiu di rivota e si pusizziona nti situ strateggicu pi bloccari ccu sì nni vulissi scappari ... ma i vii di fuga
su' tri."
full,x,"Accussì dunca fa lu sceccu pacinziusu e ddoppu na para di provi Ciccu nzerta lu versu giustu e cci metti a tistera ca iddu stissu si sistema cu na ticuliata di testa ma comu metti lu nasu fora e rispira l'aria frisca di campagna cancia attiggiamentu 

Tantu p'accuminciari si chianta nta porta da stadda pi rispirari a purmuna chini e farisi na bedda e sustanziusa rragghiata di sudisfazzioni e fari sapiri a tutti ca è attorna 'n circulazzioni. Lu sò ragghiu difatti nun è lamintusu comu quannu vidi na sciccaredda sapurita ma di filicità. Si capisci du tonu e di comu è mudulatu. Chiddu ca sia!"
full,x,"COLA - Cci vogghiu fari livari a patenti di purtari lu carrettu 

A briga cu sceccu cuntinua davanti lu palazzu. Ciccu attacca lu sceccu nta l'aneddu ca cc'è apposta ntu muru e fa casu ca s'avi scurdatu a coffa ca canigghia, lu manciari pu sceccu. COLA - Chi cci fa? Dicci ca è a punzzioni pi chiddu cc'avi fattu 

CICCU - No, lu sceccu avi travagghiatu, avi lu dirittu di manciari. Tu manci sempri e nun travagghi mai. Talè chi facemu. Tu portici nsicchiu di acqua, ju cci fazzu tanticchia di erba ca spiranza ca cci piaci 

COLA - Nsicchiu? Nbiccheri nun cci vasta? CICCU - Camina (torna ddoppu quarchi minutu cu un fasciuneddu di erva e vidi ca Cola voli fari biviri lu sceccu comu ncristianu)

COLA - Veni ccà lu papà, grapila ssa vuccazza di sceccu (lu sceccu isa a testa) Nun cci nn'avi siti?"
full,x,"Chi vuliti, chi vuliti? COLA - (ancora a vuci normali) Cola e Ciccu semu 

CICCU - (a vuci auta) Ciccu e Cola, Ciccu e Cola 

DON PASQUALINU - Amu caputu, lu sacciu, lu sacciu, chiddi di Turuzzu, di Turuzzu, lu sacciu 

COLA - V'avi tilifunatu donna Nunziata? DON PASQUALINU - Tilifunari? A di unni sbarcati ... di unni viniti! Tilifunari! Ccà sulu i carrabbineri cci annu lu tilefunu, lu tilefunu sulu i carrabbineri cci l'annu! COLA - Lu capivu, lu capivu 

DON PASQUALINU - Nui pajisani a quattr'occhi parramu. A quattr'occhi ccà si parra 

CICCU - Cola lu capisti? Lu capisti Cola? COLA - Lu capii, lu capii

DON PASQUALINU - Atu vinutu pu carrettu? Pu carrettu siti ccà? COLA - Sissi sissi e pu sceccu, pu sceccu ... vui ... nnu dati stu sceccu, stu sceccu ... vui nnu dati? Chi diciti, chi diciti?"
full,x,"E mentri i tri Ci abballunu di cuntentizza e Arturu si teni a testa cu du' manu e a tuculia ccabbanna e ddabbanna, donna Nunziata cci jetta a vuci ca è ura di iri ô cimiteriu. cuntinua"
full,x,"ARTURUZZU - Ma vuiautri si siti sperti a picca a picca tutti cosi v'at'a ccattari e ju a prezzu di favuri vi li vinnu ... e ora bonu cu sti discursa, jemu a taliari sti biniditti carti. Donna Nunziata vui lu sapiti unni su'? DONNA NUNZIATA - Ju? Chi nni sacciu ju! ... Vidi ntu casciolu du cantaranu da cammara di facci i scali ... ann'avi ssiri nchiusi cu chiavi e catinazzu ... accura ô pruvulazzu 

ARTURUZZU - Forza picciotti, muvemuni, nun vidu l'ura ca sta storia si finisci. I chiavi ju cci l'aiu, ntu pastranu di me ziu i truvai. Amuninni, acchianamu 

cuntinua"
full,x,"SARIDDA - Dicitici ca Saridda Manciaracina avi purtatu ntighhiumi granni quantu na rota 'i carrettu di pasta ô fornu 

ROSA - E Rosa Bevilacqua na torta pasqualina ca cacocciula e na mpanata di ricotta e spinacia 

SARIDDA - Si, va beni, ma a pasta ô fornu pasta ô fornu eni, tuttu nautra cosa, tu lu sa' comu mi fidu a falla ju, chi cci mettu! ROSA - (pi rifarisi) Don Carmelu ntu tabbutu maggicu è nfilatu

SARIDDA - (scantata) Beddamatri! TUTTI DUI - Un cci vulìa, un cci vulìa

DONNA NUNZIATA - Finitila di picchiuliari, don Carmelu è mortu e ntabbutu è ntabbutu (tutti tri si fannu a cruci) Spirannu lu Signuri 

PIPPINEDDA - (allegra allegra) Bonjornu a tutti! DONNA NUNZIATA - Aò, unni cridi di ssiri! Ccà nmortu cc'è ! PIPPINEDDA - E nun sì cuntenta zia? Sta casa 'n festa pari!"
full,x,"Don Carmelu si misi dintra ca si scantava ca ccî rrubbavunu

AUTURI - E nun cc'è mancu bisognu di perdiri tempu pî letta! Ju tu dicu quali su'! Cchiuttostu i linzola ammancunu ! DONNA NUNZIATA - Nun cci nn'è! Linzola cuperti e cuscina tutti vinnuti foru

COLA - Quarchi matarazzu arristau armenu? DONNA NUNZIATA - Chissi tutti, nuddu nni vosi picchì nun su' di gommapiuma comu si usunu ora ma di lana o crinu

ARTURUZZU - Ciccu tu ... CICCU - A mia mannimi 'n cucina, megghiu mi cci attrovu 

COLA - Ju na manu d'ajutu cci pozzu dari 

CICCU - Tu a mia? A ccu vo' pigghiari pi fissa! ARTURUZZU - Tu cu mia avi veniri. Allura muvemuni (a l'Auturi) Prestimi cinquanta euru ... DONNA NUNZIATA - Lassulu stari! Acchiana dda supra ... ARTURUZZU - Pi ccamora nun è lu casu ... (a l'Auturi) Mi duni sti sordi?"
full,x,"Cunchiusa filicimenti a prijiera dê morti pi don Carmelu difuntu, turnamu a ssiri espluratura. Nun attruvamu nenti di spiciali, sulu malabbidiu e lurdia. A cucina mmeci è digna di discrizzioni picchì è unica, difficili ca si nn'attrova nautra a stissa. Pi ccuminzari è ccussì spazziusa ca cci va ntavulu pi deci cristiani, appoi è tutta di petra unni si cucina e pigghia na parita e menza. Nun cci su' cumpunibbili e ccussì cazzalora, pignati pigghiateddi e pignatuna, padeddi padidduzzi e padidduna, e autri mbrogghi, su' appinnuti. Ma turnamu ô cuntu! Quannu a notti accumincia a schiaririsi e a livanti cumpari nchiaruri, ca significa ca lu suli è nto spuntari, arrisbigghia a tutti."
full,x,"Ascutatimi attentu. Ju Turuzzu a vuiautri lu raccumannu! Ajutatilu, vi nni pregu, cu cori 'n manu vi parru, nun lassatilu sulu! Iddu lu rispunzabbili di tuttu è, ricurdativillu, rispunzabbili di tuttu! Ajutatilu pi favuri, sulu nun cci a po' spuntari! Giuratimillu

AUTURI - Sì sì, va beni 

DON CARMELU - No no, mi l'aviti a giurari, tutti pari pari 

TUTTI - Vu giuramu 

DON CARMELU - Ccà i manu (tutti cci strinciunu a manu ... ju vulissi ma nun pozzu) Arricurdativi ca 'n puntu di morti mu stati giurannu, ca ora lu giuramentu sacru e mmiulabbili avi ddivintatu 

AUTURI - Nun vi pigghiati pena, sapemu comu cumpurtarini 

COLA - Arturuzzu sulu nun cci rresta 

CURRAU - Na manu d'aiutu cci a damu 

CICCU - Supra di nuiautri cci putiti puntari 

DON CARMELU - Grazzi, chissu vulia. Ora moru cchiù cuntenti ancora 

ARTURUZZU - (torna) Attruvai sta tinna, è bedda pisanti."
full,x,"Chi sta nsinuannu ca i babbitutini ca cunta l'Auturi cchiù cridibbili di sta storia su'? AUTURI - Ha ssiri gratu ca semu unni semu e ca lu mumentu è chiddu ca è picchì tu dicissi ju siddu scrivu babbitutini (pi furtuna nti ddu mumentu nesci don Marianu) 

ARTURUZZU - (si cci vvicina) Don Marianu chi mi cuntati? DON MARIANU - Fici na bedda e santa cunfissioni 'n menzu a tanti lacrimi e ""ahhhiai chi duluri"" ... cchiossà un ti pozzu diri 

ARTURUZZU - Cci a dastivu a ssoluzzioni? DON MARIANU - Cci a desi ... puru l'estrena unzioni cci desi e puru lu viaticu. Ora i dulura li supporta cu sirena rassignazzioni ... stacci vicinu, oramai picca nn'avi. Mi nni vaju. Quannu è ura chiamami ca cci dugnu a binidizzioni 

ARTURUZZU - Rresta sirvutu. Cola accumpagnulu e nchiudi lu purtuni."
full,x,"COLA - Dicitici ca a mia di dispirazzioni m'atu fattu moriri 

DON MARIANU - (arrivannu) Sia ludatu Gisù Cristu 

MITATERI - Oji e sempri don Marianu 

COLA - Oji e sempri 

DON MARIANU - Figghioli arricurdativi ca nzinu ca cc'è vita cc'è spiranza 

MITATERI - Allura spiranza nun cci nn'è! ARTURUZZU - (arrivannu) Viniti don Marianu, fazzu strata

MITATERI - No, si cc'è lu parrinu a spiranza cc'è 

COLA - Cc'è a spiranza ca spiranza nun cci nn'è 

MITATERI - Allura apposta lu faciti! CURRAU - (ca nesci da bibbliuteca cu Ciccu e l'Auturi) Cci a finiti di fari vuci? COLA - Ju nun sacciu pi unni cci spera lu cori a chistu ccà 

ARTURUZZU - (nesci da stanza) Zittitivi, lu parrinu lu sta vunfissannu."
full,x,"A morti cci avi varagnatu nzèmmula cu me fratuzzu beddu. ARTURUZZU - Viditi ca nènti sapiti! Vostru frati cu fraudi e ngannu sa purtò, me matri nun lu vulia, cci ntisi diri cchiossà di na vota mentri ca si sciarriavunu. DON CARMELU - Nun cci cridu

ARTURUZZU - Quantu voti cci scappò pi curriri nti vui ma vostru frati sempri a ttuppava. L' urtima vota mentri ca turnavunu nta machina stissa si sciarriaru accussì forti ca vostru frati persi lu cuntrollu da machina e jeru a finiri nti un vadduni e mureru sutta lu corpu. COLA - Matri mia chi traggedia? DON CARMELU - Nun cci cridu! Tu mi sta mbrugghianni. Ju sacciu ... ARTURUZZU - Ju a viritati vi staju dicennu, siddu mi criditi o no ju nun cci pozzu fari nenti."
full,x,"CICCU - (senza badari a Don Carmelu) Lu mancatu succorsu lu certificatu pinali allurdia

AUTURI - Unni nni trovu unu? Ju cci vaju 

DONNA NUNZIATA - (trasi cu na scutedda fumanti di acqua vugghienti) Cca sulu un nfirmeri avemu, Don Pippinu 

ARTURU - Ancora vivu è? DONNA NUNZIATA - Ccu l'avi fari moriri? ARTURU - (si pigghia a scutedda) Datimilla a mia, ju cci penzu. Cola, mettilu assittatu 

DON CARMELU - Chi mi vuliti fari? (Cola lu vulissi pigghiari pi li sciddi ma Don Carmelu nun si fa pigghiari e torna a jittari vuci) Aiuuuutu ... i manu 'n coddu m'annu misu ... strangulari mi vonnu ... aiuuuutu ... mi stannu affucannu ... nmaceddu fazzu ... leviti di ccà ... (si ssetta) dammi ccà sta nappa tu ( acchiappa a scutedda ma i manu cci tremunu assà e si nni jetta tanticchia 'n coddu) aiuuuutu ... abbruciari mi vonnu ..."
full,x,"Arturuzzu usa a furchetta comu sempri, Cola ""nsacca"" cucchiarati ca appoi arrifridda sciusciannuci 'i supra, Ciccu i cucchiarati i pigghia nichi 'i supra supra ô bordu du piattu, surridennu, cosa ca cci fa capiri chiaru ca sa sta gustannu pu veru, Currau si talia in estasi ogni cucchiarata ca si gghiutti a occhi nchiusi senza masticari, l'Auturi è lu cchiù educatu e raffinatu picchì porta a cucchiara a vucca e no viciversa ma sicunnu idda è chiddu ca gusta cchiù picca chiddu ca mancia picchì va appressu a l'etichetta, lu zu Janu pi finiri comu sempri si strinci lu nasu comu i cani. Lu pranzu cuntinua allegru accussì ca du' cunigghi a stimpirata scumparunu 'n tempu 'i nenti accumpagnati du pani di casa cu l'alivi produzzioni da massaria. Lu pastu nun finisci ca frutta e cosi aduci, a cultura cuntadina nun li prevedi."
full,x,"COLA Nun si fida 

CICCU Pi mia nun sapi mancu chi gghiè 

ARTURUZZU Facemunilla 'n quattru, cchiù divertimentu cc'è 

CURRAU (pi subbitu) Ju pi cumpagnu Arturuzzu mi pigghiu 

CICCU Maimaria! Ju aiu giuratu ca cu Cola un cci avi jucari cchiù 

COLA E mancu ju cu tia 

ARTURUZZU Si ponnu scucciari Cola e Ciccu,

CICCU Ciccu e Cola, senza sbagghiari 

COLA Cola e Ciccu dormunu ntu stissu lettu ... CICCU Ciccu e Cola si spartunu lu sonnu ... COLA Cola e Ciccu manciunu ntu stissu piattu 

CICCU Ciccu e Cola bivinu ntu stissu biccheri ... COLA Cci annu lu stissu varveri ... CICCU Su' sempri nzemmula ... COLA Ma cu i carti ... CICCU Nnè ju ccu sugnu nnè tu ccu sì ... COLA Luntanu ca è megghiu ... CICCU Diu cci nni scanza a jucari cu iddu, na guerra fussi

COLA Nca certu!"
full,x,"Dici ca na vota lu senti ca parrava a sulu a sulu, veloci veloci ma i palori mbrugghiati erunu idda nenti cci capiva. Finarmenti arrinesci a fallu sciri, a farici pigghiari suli ca jancu comu lu latti avia ddivintatu. Fa amicizzia cu figghiu du mititeri, cchiù grannizzedfu, ca cci riala ncanuzzu ca chiama Bisgiu. Chi nomu è nun s'avi mai saputu. AUTURI Na palora francisa è, giuiellu veni a diri 

ZA MARIA Chiddu ca è. Stu canuzzu avi statu a sò spargiuta, picchì, dicemuci, lu fa risbigghiari, cci fici aviri nautra vota nteressi e piaciri nta vita. Frichintannu l'autru picciriddu si mpara a parrari, a jiri a cavaddu, a munciri pecuri e vacchi, a purtalli a pasturari, a tirarici petri."
full,x,"(lu isa pi nvrazzu)

COLA - Ju nun capisciu picchì cci avi mmiscari a mia nti tò probblema 

Trasunu dintra e ddoppu nminutu su' attorna fora. Ciccu nesci pi primu cu nsaccu menzu chinu di piseddi cugghiuti frischi, Currau cu nsculapasta e nsaccu vacanti. Pi urtimu nesci Cola cu nsaccu ... chinu di laminteli. Ciccu e Currau si ssettunu unu di facci a l'autru e pi subbitu attaccunu a munnari e jittari piseddi ntu sculapasta mentri Cola a caputavula cuntinua a lamintarisi munnannu e manciannu. Su' cchiossà chiddi c'abbia nto stommacu ca chiddi ca finìsciunu dintra lu sculapasta. CICCU - Si nun cci a finisci di lamintariti e di manciari ... lu vidi stu sculapasta? Tu ncoppulu 'n testa comu a Don Chisciotti di Julius Sesar 

Menu mali ca veni lu zu Janu cu tri cunigghi beddi scannati."
full,x,"Sulu ê dinara penza e a 
comu accaparrarisi autri tirrina appinenti (!)

ZU JANU-Cca, a parti i nostri e quarchi autru, tuttu so' eni. Nui pi 
furtuna nun am'avutu bisognu di iddu fin'astura e iddu si 
rudi e si pigghia 'i colliria

ZA MARIA-Siddu lu vidi, mischinu, mmecchiu di ottant'anni pari. Ora 
cu vastuni va jennu. Lurdu, ngrasciatu e strasannatu. Npuvirazzu ca dumanna limosini pari. ZU JANU-Iddu ca è curtu a comu s'avi ridduciutu, nnanittu pari. ZA MARIA-Figuriti ca a Donna Nunziata a via di ova a paja. A 
mischina p'aviri quarchi sanareddu a musica si cci avi 
mettiri 

ZU JANU-Tutti i studia pi nun nesciri dinara

ZA MARIA-Chi si nn'avi fari, sulu iddu lu sapi 

ZU JANU-Ju pi mia ju dicu ca picca nn'avi! A ccu l'avi lassari tutta 
sta robba?"
full,x,"Lu zu Janu e a za Maria stannu nti na casudda fabbricata schimmesci rispettu a strata e sutta di chista ca cchiana ancora, a menza costa da muntagna da galliria, mancu a tricentu metri, a sò stissa autizza. È ntra du' ulivi siculari davanti a nnespucu e mmarcocu minnularu. Nto sò latu drittu cci su' du' casotti, unu pa ricotta e lu caciu, l'àutru pu palmentu, lu trappitu e lu mulinu 

Nto casottu da ricotta cc'è na quadaredda cchiù niura di na notti scura senza luna e stiddi, misa supra ntrippodu supra a tanti ligna pronti pi ssiri addumati. Appoi supra ntauluni cci su' na pocu di formi di primusali e tumazzu pronti pi ssiri vinnuti. Nti l'autru casottu lu palmentu cunsisti di du' vaschi di roccia, impermeabbili."
full,x,"Pi mia ogni cosa a mia nun mi pari ca è jittata a casu ma cu criteriu sistimata puru si tuttu avi na funzioni diversa pi comu fu criata. Cola è ccussì delusu ca cchiappa chiddu ca cci capita e lu jetta a comu veni prima. A manu manca du purtuni cc'è na scala bedda larga ca porta ô primu pianu unni cc'è un nummuru mpricisu di cammari di lettu. Ar-turuzzu cci vulissi acchianari pi mustrarini i stucchi e i pittura ca nun si sapi quantu su' beddi. D. NUNZIATA - Nun ti rrisicari! Talia i scaluna quantu su' pruvulazzati. Don Carmelu ... tò ziu ... nun voli ca cci scupu. Iddu 
ogni jornu cuntrolla si cci su' pidati strani. Nun voli a 
nuddu ddassupra. Ddà oru e dinari cci teni, un sacciu 
quantu ma assà ann'a ssiri ..."
full,x,"Di sutta di nuiautri cc'è na chiana circunnata di muntagni a menza autizza ca di mità costa nzinu a cima di vosca fitti fitti su' cummigghiati e nti parti vasci di vigni, giustu p'avirini lu vinu di sciusciari tuttu l'annu 

A chiana stritta e longa è ntiramenti cultivata di culturi di tanti maneri È spartuta in du' parti di na ciumara ca si jetta nti nlagu nicu nicu. Strati nun cci nn'è, sulu trazzeri e viola. I casi colonichi su' sparsi na ccà na ddà a na distanza sicura da ciumara picchì cu l'acqua ca si rrizzola dê muntagni nun si cci babbia, un si po' mai sapiri chi po' cumminari. A ducentu metri sutta di nui, propiu di facci, tanticchia cchiù jautu dê casi, a stazzioni do trenu cc'è. Nta sò dritta, a centucinquanta metri cu sì e cu no, nmini cimiteriu cc'è cu du' casuzzi o cantu."
full,x,"Scummittemu ca siddu mu duni a mia pi na simana tu fazzu addivintari l'ominu cchiù tintu da Terra. Ti fazzu sentiri quantu mali palori cci nesciunu da vucca contru 'i Tia ""

""D'accordu "" - cci fa lu Signuri - ""facci chiddu ca vo' ma nun cci tuccari a vita"". ""Nca certu"" - cci dici dda cosa fitusa - siddu mori lu spassu finisci"". Lu Signuri ancora no cci avi datu lu via lìbbira ca a Giobbi cci arrivunu nutizzi, na ddoppu l'autra comu siddu cu lazziteddu erunu ttaccati, accussì tinti ca nautru cristianu sutta lu corpu avissi murutu. Cci robbunu crapi e pecuri, vacchi e jamiddi, scecchi e cavaddi, appoi na trumma d'aria cci distruggi a casa unni tutti i sò figghi cu mugghieri mariti e niputi stapiunu facennu na festa e morunu tutti pari pari. Lu mischinu di Giobbi è dispiratu."
full,x,"ARTURU, Papa Giuvanni Paulu ll e Binidittu XVI

ARTURU(arriva no a passu sveltu, a passu veloci comu quannu avissi prescia e proseguiri ammeci si ferma di bottu unni cci su' i tri ""Ci"", l'Autori mancu a cuntallu, ju ... a mia nuddu mi scopri, lu distinu di l'alteregu chissu è) Bonasira (tutti cci 
rispunnunu, Cola no) E tu picchì nun mi saluti? COLA(si firria di latu pi nun taliallu e a menza vuci cci dici) Ciau

ARTURUU sapiti c'annu fattu lu Papa? COLAChi nutizzia! A ballari ora mi mettu 

CURRAUQuannu avi statu 

ARTURUAntura, ntornu i sei e menza, nun l'atu ntisu i campani a festa

CURRAUAaah, eccu picchì 

COLAJu ancora tuttu stunatu sugnu 

ARTURUMa nun è curpa dê campani ..."
full,x,"nun dicu nenti di cchiù 

AUTORIPicciotti, taliati cu sta vinennu 

CURRAU Artuuuuru

COLA Beddamatri! Ju mi nni scappu 

CICCU Nun è a tò jurnata oji! cuntinua"
full,x,"Cola allura sfrutta l'estasi di l'amicu, rristatu senza senzi, e ca scusa di tagghiaricci na fedda di pani cu cuteddu ca iddu cci avi nti manu, trasi 'n pussessu di vastedda e buttigghia. Giustu giustu nti ddu pricisu mumentu da chiesa o cantu i campani azziccunu a sunari a festa, ovidivà pi quali cilibbrazzioni, e quannu i campani sonunu nti ssa manera mischinu ccu si cci trova 'i sutta, megghiu ca si nni scappa luntanu, i decibel ê stiddi arrivunu, cc'avi fari a discuteca! Siddu appoi a sunari su' tutti i campani du pajisi sulu nta campagna si trova paci. Fu accussì ca ntra tutta dda cunfusioni, i quattru si manciunu menzu chilu di pani e si vivunu menzu litru di vinu."
full,x,"Tu porta c'avi purtari comu lu sciunni, i mpanati caudi caudi si manciunu e nuiautri macari cu morsu nta vucca parramu 

CURRAU (pigghiannu i bicchera) Don Micheli lei ... PASQUALINU Vossia 

CURRAU ... vossia parrava 

DON MICHELI Vuiautri nun lu sapiti ma ju avi na vita ca cummattu pa Sicilia ... NUCCIU (taliannulu suspittusu) Accussì, zittu tu zittu ju ... senza ca nuddu nn'avi saputu mai nenti 

DON MICHELI Ncristianu risirvatu sugnu 

FABBIU Vero, ora che ci penso, di lui niente si sa

DON MICHELI Cci criditi o no, ju aiu parratu cu nmari di pulìtici riggiunali e nazziunali ma nun aiu cunchiudutu mai nenti. Vuiautri stasira m'atu graputu l'occhi e a menti. Nun è do jautu ca a rifurma, lu canciamentu avi viniri ma do vasciu, do populu 

FABBIU Se permetti, non sono d'accordo."
full,x,"terza scena 

P I R S Lu N A G G I 

I STISSI e PINA 

PINA (grapi a porta ddu tantu pi farici passari a testa, parra alleggiu)
Cc'è Don Micheli ... PASQUALINU Trasi ... e nchiudi ssa porta (Pina trasi) Cc'avi dittu 

PINA Surdu addivintasti? Cc'è Don Micheli ... lu ... lu ... m'avete caputo 
 lu fazzo trasiri ? PASQUALINU Nca certu! A me casa i porti pi tutti su' aperti (l'autri si talianu nti facci maravigghiati)

PINA Cuntenti tu ... vuiautri. signori che dicete? CLAUDIU Signura lu patruni di casa iddu è 

PINA Allura lu fazzu trasiri? Cuntenti vuiautri cuntenti tutti (via)

quarta scena 

P I R S Lu N A G G I 

I STISSI menu Pina 

NUCCIU Chi voli chistu cca ora? CLAUDIU Senza scassarini i baddi nun cci sa' stari 

FABBIU Per essiri qua a chest'ora deve averci seguito

PINA (grapi a porta e cu ntonu ..."
full,x,"Io no di certo 

CLAUDIU Juquarchi parola 

PASQUALINU Palora 

CURRAU Io potrei ma non vogghio 

PASQUALINU Lu sconza jocu 

NUCCIU Nn'ama bbituari a fallu pi putillu parrari cu l'autri (a Fabbiu)
Tu accumenza cu ""Ju"" ammeci di ""io""

PASQUALINU Ca ""j"" longa 

FABBIU Ju! Suona strano sulla mia bocca 

PASQUALINU Oh Beddamatri! ""Ju"" stranu cci pari! Usa ""jò"" .. ""jeu"" sempri ca ""j"" longa 

FABBIU ""Ju"" mi piace di più 

NUCCIU E usa macari l'artìculi ""lu"" ""a"" e ""i""

FABBIU Non esaggeriamo, un passo a la volta

CLAUDIU Spiritisu

PASQUALINU A pinzata di Nucciu è bona ma fora strata nni porta ...a mia mi nteressa ... NUCCIU Pasqualinu statti carmu ... (a l'autri) Appoi ama fari canusciri a tutti a nostra storia 

PASQUALINU Bravu! S'avi spubblicari chiddu c'amu statu 

FABBIU Così suscitiamo in tutti l'orgogghio ... NUCCIU Ricogghiu 

FABBIU ..."
full,x,"nuddu si senti rigugghiusu ... PINA S'accomodasdiru (trasunu Claudiu Nucciu e Fabbiu) Unu dui e tri ... tri nuiautri sei ... cci a fazzu (nchiudi a porta e si nni va)

secunna scena 

P I R S Lu N A G G I 

PASQUALINU 

CURRAU 

NUCCIU 

FABBIU 

CLAUDIU 

NUCCIU (trasennu) Siddu rigugghiusu veni a diri ""orgogghioso"" sugnu d'accordu cu tìa 

PASQUALINU Chista è vista! A strata vi mparastivu? FABBIU (surprisu, ma maravigghiatu) Oh! Se vuoi ce ne anniamo... CLAUDIU Abbiamo pensato ... PASQUALINU (facennici nzinca nti seggi) Assittativi ... nun parrati ammatula 

CLAUDIU (pigghiannu na seggia) Dobbiamo risvegghiari in tutti l'amor patrio ... come si suol dire 

PASQUALINU Parrannu talianu? FABBIU Non sarà facile! Sono tutti ... PASQUALINU Siti tutti ... FABBIU ... orgogghiosi di essiri italiani. La nazionale di calcio ..."
full,x,"Va va, vidi cc'avi fari (Pina via)

settima scena

P I R S Lu N A G G I 

I STISSI menu Pina 

PASQUALINU O fattu nostru

CURRAU Io credo che voi rischiate di cadiri ni lu vittimismo che è na di li caratteristiche di lu popolo siciliano 

NUCCIU Nun diri minchiati! CURRAU A me sembra che voi impostiate i discorsi in modo di arrivari a na verità che già conoscete

CLAUDIU Finu, lu picciottu 

NUCCIU Currau, sta facennu confusioni. Nuiautri nun jemu a circari na virità. A virità di li fatti storici è canusciuta di tutti."
full,x,"Megghiu picca ca mmacciari a grazia do Signuri. Davanti a stu vinu nni cci ama scappiddari e sbirrittari, addinucchiari nni cci avìssimu ... FABBIU Pasqualino sei forte 

PASQUALINU Aju dittu minchiunati 

CURRAU (lu richiama) Papà! PASQUALINU L' aiu dittu ora (tutti arridunu)

CURRAU Scusatemi, anche voi siete comminti che la Sicilia debba diventari innipennente ... NUCCIU Beh ... vedi ... CURRAU Professore mi scusi. Io sono comminto che sarà molto difficile per lu semplice fatto che un popolo siciliano non esiste. Nessuno avi la coscienza di popolo, ognuno per se e Dio per tutti, chesta è la mentalità corrente. È troppo innividualista, diffidente, pensa solo a se stesso, a la sua famigghia ma di lu bene comune se ne frega altamente 

PASQUALINU Chistu lu sa' picchì? Picchì avi statu pigghiatu pi fissa centumilli voti, picchì com'a tia ... com'a tutti vuiautri ..."
full,x,"Trasi porcu e nesci maiali 

PASQUALINU Aju fami 

PINA Ju fazzu lu manciari e lu signurinu si ricogghi quannu cci fa comudu e voli ssiri sirvutu 'n cuppa di cursa 

PASQUALINU (a Currau ca ridi sutta i baffi) Oji manciamu chiaiti 

CURRAU Non è venuto prima perché molto impegnato 

PINA Pi scurdarisi 'i manciari mu figuru lu chiffari c'avia. Cu ccu era mpignatu oji, cu varveri o cu scarparu 

PASQUALINU Nun su' cosi ca ti ponnu ntirissari, mpiattamu 

PINA Lu manciari mappirò ... PASQUALINU Picca chiaiti, vidi c'avi fari 

PINA A mia picca chiaiti, a mia ca cummattu tuttu lu santu jornu (azzicca a trivuliari) a mia ca nun aiu vistu a seggia tutta a matinata e sugnu stanca morta ... A mia picca chiaiti ... (siddiata forti) C'avi fattu tu? Assittatu jurnati sani a cacciari muschi (via)

CURRAU Che cosa cc'è di tanto importante stasera?"
full,x,"E quannu nun amu avutu a nuddu supra i spaddi 
amu campatu megghiu di tutti l'àutri pòpuli du munnu 

CLAUDIU È tutto vero chello che dici? PASQUALINU O centu pi centu, a pasta cci po' calari, nun mi nni nesciu caterni da manica. Chista storia eni. Certu ca vuiautri mischineddi ntillittuali ca sapiti tutt'a storia di Roma e da Grecia, sti cusuzzi nun vi l'annu fattu studiari. Sutta lu Re Fidiricu secunnu, splennor munni, sicilianu di unni si pigghiava e pigghiava, a Sicilia avi statu a prima nazzioni do munnu nta tutti cosi. Lu periodu tintu pi nuiautri accumenza ca sò morti e va sempri peggiu fin'a vinuta di Garibbaldi e ddi quattru siciliani di malacunnutta ca si fidaru a pigghiarini pi fissa 'i tutti i lati. I cunsichenzi i stamu chiancennu fin'a oji. Allustru fin'astura picca nn'amu vistu ... cuntinua"
full,x,"Propia chiddu cc'am'a fari nuiautri 

CLAUDIUAnche a me sembra na buona idea 

FABBIUNon dici sul serio 

CLAUDIUSentiamo cosa vuole scriviri appoi si vidi 

FABBIUStai scherzanno! NUCCIUChe ci costa? (cci scaccia l'occhiu)

FABBIUAh! .... E va bene! NUCCIUPasqualinu carta e pinna

PASQUALINU(cardaciatu) A staju pigghiannu (via)

cuntinua"
full,x,"Cca dintra cli' 
genticu tutti i senzi appostu, civili, 'ducata, nobili 
aristucratica... a parti di mia... ma ju fora catiguria 
sugnu.... Ngigneri -Stavota rajjuni cci dugnu 

Julius Sesar -Talia, cca cli' Neroni, un geniu ca pi fari divintari Roma
caput munni citta' eterna ammeci di demulilla a picca 
a picca a spisi do Statu cci fa risparmiari nmari di sordi dannuci a focu tuttu nta na vota.Malauguratamenti fu
 calunniatu di repubblicani l'accusaru di essiri
npiromanu. (!?)

Ngigneri -Ma no unu quarsiasi, po cchiu' ranni pironomu mai 'sistutu

Julius Sesar - Mancu cuntu ti dugnu! Caligula cca nun e' di menu. Ha
passatu a storia comu lu riformaturi do santorium 
rumanum lu famusu sanatorius populi populi ccu eni 
rumanescus.... Ngigneri -Ca quali! Vulia numinari consuli lu so cavaddu prifiritu
Incitatus e fallu trasiri comu senaturi do Senatus 
Populusche Romanus. Julius Sesar -Chiddu ca eni. Tu cci avissitu rrinisciutu a fallu?"
full,x,"(lu 
talia nsenzu criticu e si smurfia tuttu po disgustu) Cca
fari unu ca cridi ca i verbi volunu! A poi cci sarebbi 
Vispasianu ma ora comu ora si teni isulatu picchi' s'avi
pijjatu di collira ca cci annu fattu scumpariri tutti 
vispasiani... i gabinetti pubblici pi tia ca nun sa nenti. Talia ddassutta. Lu vidi chiddu cu i baffuni longhi mezzu 
metru, a testa pilata e a trizza di nmetru? Gengis Kan e',
lu ranni cunnuttieru flagellu di Attila

Ngigneri -Veramenti Attila eni lu... Julius Sesar -Ti sta mutu ca nun sa nenti? Chiddu o cantu ca varva 
russa e' Fidiricu Barbarussa e chiddu appressu cu dda 
cazzarola nta testa ... Ngigneri -A mia nsculapasta mi pari 

Julius Sesar -(c'avi taliatu megghiu) Puh disgraziatu manciatu di cani
cosa tinta ruddulusa, fitenti ncrasciatu...."
full,x,"A cosa ca fa rudiri cchiussa' lu patri e' ca lu carusu, di costituzzioni forti comu ntoru, assuppa i corpi senza nlamentu, senza diri mai ""ahiai"" comu si duluri nun nni sintissi. Tutti i voti ca so patri accabba cu i lignati iddu si metti additta no comu chiddu ca l'avi scippatu boni pi boni ma comu si a vinciri iddu avissi statu. Ddu diavulu ncarnatu di so patri, scialumortu unnli' 
misu, cca lu vecchiu usa palori duri, suttaspeci di nsignanti e patri, tantu dissi e tantu fici ca rrinesci a stutarici a lu so propriu fijju a luci ca cci brillava nti l'occhi e lu surrisu ca sempri cci cumpariva nta vucca. Lu carusu, ancora no s'aviunu finutu l'elementari, scumpari da circolazioni."
full,x,"A Ciccu) Camina ---+++--- Currau - (appena Ciccu scumpari nti na terza porta cumpari Cola) Veni cu mia, jemu a taliari lu tiatru ca voli fari Ciccu ca Nfirmera. (rapi a porta ddu tanticchia pi taliari e sintiri chi succedi nti dda stanza)--++
A stanza, ca poi e' un stanzinu e' ccussi' cumminata. E' stritta e longa e a centru cli' lu littinu unni i malati s'ann'a sdraijari. Nti nangulu cli' ntavulinettu cu na pocu di mbrojji. A Nfirmera cci duna i spaddi sia a Ciccu ca a l'autri 2 Ci mentri pripara a siringa pa gnizzioni. Ora chi succedi? Ciccu si trova di cca banna lu littinu e percio' macari iddu cci duna i spaddi a Currau e a Cola ma siccomu di facci cli' un specciu i vidi ca lu salutamu e cci fa nzinca di taliari chiddu ca voli cumminari."
full,x,"Vidi ca nun cli' na bestia feroci ma ncristianu assittatu anzianottu menzu spilatu ca scrupolosamenti cu prufessiunalita' ranni si cuntrolla i gratta e vinci. Di facci nfunnu cli' nautra stanza o scuru unni si ntravidi na signura cu na vistina nivura ca parra o telefunu. Si taliunu nti facci stralunati e si dumannunu si nti casi e' lecitu disturbari du' mpiecati accussi' fortimenti mpignati. Vistu ca nun sannu rrivari a na decisioni universali Currau cu na 'niziativa privata assai curajjusa ca do piriculu si nni futti, trasi senza mancu dumannari pirmissu sparti senza salutari. Ciccu e Cola misi davanti lu fattu finutu trasunu facennu casinu pi straviarici, ovidiva' lu picchi', lu pinzeri a ddu mpiecatu ca i talia mezzu babbaluccutu. Fannu finta di sciarriarisi a vuci forti supra a ccu s'avi fari chistu a ccu s'avi fari chiddu. Si cci mmisca macari Currau e lu casinu ddiventa nsuppurtabili."
full,x,"Mpiecatu - (cci fa nzinca di fari silenziu. Tuttu nta na vota si senti nbottu troppu forti comu quannu n'ariuplanu rumpi lu muru
 do sonu, e arridi comu un scimunitu) Lu sapeva...lu sapeva
Currau - (tramutatu) Matri mia chi succidiu
Mpiecatu - Un ti scantari, a porta sbattiu. Un cci rrinesci nuddu a 
ttuppalla, a tutti cci scappa (suspira sudisfattu) Menu
mali ca cci su' sti cusuzzi a fari passari l' annojiu. Vabe' va
E allura beddu picciottu, chi vuliutu? Currau -M'aviss'a tirari lu sancu
Mpiecatu - Veru e' (a vuci forti) S'avi tirari lu sancu, capivu giustu? Currau - Nca certu! Apposta sugnu cca. Cci avi quarchi cosa 'n
cuntrariu? Mpiecatu - Ccu ju? Chi mi nteressa a mia! Lu piriculu tu lu vuo' curriri
Lu vuo' ncunsijju di namicu? Comu npatri ti parru
Currau - Mi stati facennu scantari
Mpiecatu - Si ti scanti fijju miu vattinni di cca, pijjitti a strata di unni
vinisti. Si' mancariusu?"
full,x,"Cci avi stari attentu 

l'avi taliari cu simpatia 

tant'amuri cori cuntenti 

e fantasia 

Talia ddi tri trummi marini 

ddassutta 'n funnu a mari apertu 

tu di spertu dimmi si nun su' 

tri ballarini ca fannu nballettu 

Talia chi su' perfetti 

Supra stu mari ciattu 

firriunu accussi' ritti 

ca parunu tuppetti 

Chli' beddu!"
full,x,"vidi di cuntintallu a lu nostru Prisidenti; cuntacci quarchi cusuzza, macari ammucciuni di tò soggira
Griddu
Abbasta, 'mmenzu parentisi vi dicu, chi a lu 1431 un 'Ntoniu, conti di Settimu, purtau ccà la sò famigghia, e acchistau la barunìa di Tavi e lu casteddu di Mazzàra, e, a nomu di sò figghiu Simunettu lu statu di Giarratana; Giuvann'Antoniu fu marchisi di Giarra- tana e ddoppu principi di Fitalia
Luisa Settimu fici a spisi soi la batìa di Muntivirgini a lu 1499
Muscagghiuni
E ddoppu triccentu sissantasett'anni civilissimamenti a li monachi cci dettiru la coffa, e la cresia addivintau afficina di la leva, comu si nun cci fussiru stati autri locali! e 'mmeci di vidiri a lu parrinu supra di l'otàru e di sentiri lu cantu di li virgineddi, si vidinu a li picciotti chi si spogghianu e vestinu, e a lu spissu si sentinu bistemii di paru!"
full,x,"Muscagghiuni
Chi arti di brigghiu mi va' cuntannu! Lu fannu pirchì dicinu ca li cresii antichi su' megghiu stari chiusi chi aperti, e li rifannu pri pariri antichi cu li mura frischi frischi
E chista si chiama antichità nova!! Griddu
Pacenza cci vôli a li burraschi
Chista è l'epuca! A l'antichi l'assummanu pri barbari, e spincìanu ddi gran chiesi, chi su' 'na maravigghia a guardalli; ôi si sentinu civilizzati, e sdirrubbanu o sminnittìanu tutti cosi
'Nfatti di lu Sarvaturi nun vulìanu fari sala d'espusizioni? Nun lu ficiru cchiù, pirchì, quannu lu re Ummertu vinni ccà, e 'ntisi sta cosa, li pigghiau pri pazzi
Comu li pigghiau puru pri pazzi, quannu lu 'mmitaru a vidiri lu Triatu Massimu, e cci dissi, ca era megghiu ch' avissiru fattu 'n'arbergu pri li poviri
E nun cci vôsi mettiri un pedi ddà dintra!"
