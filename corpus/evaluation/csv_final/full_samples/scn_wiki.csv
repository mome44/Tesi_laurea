Dialect,Domanda,Risposta
full,x,"E quannu ni ncuntramu di pirsuna, putemu fari lijami, e accussì custrujemu i nostri riti di pirsuna, e riti sunnu na forza. Cu sta forza, lu sicilianu addiventa forti. Na lingua forti po pigghiari lu so postu â tàvula. Lu nostru ubbittivu è di criari un locu unni si parra sicilianu. Si a chiamu na “tàvula siciliana” è picchì si ncuntra, a tàvula o no, câ scaciuni pricisa di parrari ed esircitari lu sicilianu. Cu l'amici, certu, ma puru cu cristiani fora dî nostri riti pirsunali. Allura âm'a cògghiri cchiù cristiani pi fari un ncontru. E comu si fa? Comu mmitari i cristiani
Quannu fai na tàvula siciliana, voi aviri na beddha mista di cristiani - diversi età, gènniri, travagghi, ecc. Cchiù assai di venti cristiani po èssiri troppu, siddhu si accussì furtunatu, capaci ca avissi a spàrtiri i gruppi 'n dui. Online."
full,x,"Stu mudellu pigghia pi bonu ca c'eni na pirsuna ca spirisci difinuta e armenu na pirsuna c'arricivi. Na variazzioni mpurtanti vidi la nfurmazzioni comu chiddu ca fussi cumunicatu cû missaggiu si fussi spiruta di na pirsuna ca spirisci a na pirsuna c'arricivi ca s'a fida di capiri lu missaggiu. Nta ogni casu, macari si unu ci avi abbisognu di difiniri na pirsuna ca spirisci, lu mudellu di ""nfurmazzioni comu missaggiu"" nun dici ca sta nfurmazzioni avissi a èssiri pigghiata di l'ammienti, p'asempiu cu l'assirvazzioni, la littura o la misurazzioni. La Nfurmazzioni eni un tèrmini ca ci avi un saccu di significati c'addipènninu dû cuntestu, ma comu règula eni liata a cuncetta comu lu significatu, l'istruzzioni, la cumunicazzioni, la rapprisintazzioni e ô stìmulu mintali. Rittu n paroli pòviri la nfurmazzioni eni un missaggiu arricivutu e caputu."
full,x,"Doppu ca forru valutati, na vota ca si vidi ca ci sù rilazzioni tra li dati, e ca sti rilazzioni sù mpurtanti, allura sù cummirtuti nta nfurmazzioni. Ora sti stissi dati putìssiru èssiri utilizzati pi scopa diffirinti. Pirciò, nzinu a quannu li dati pòrtanu nfurmazzioni, chissi nun sù utilizzàbbili. L'idea dâ nfurmazzioni comu missaggiu accuminzari ca la pubbricazzioni ntô 1948 di un testu di Claude Shannon ca nfruinzau assai la cumunità dî scinziati , ""Na tiurìa matimàtica dâ nfurmazzioni."" Stu testu duna li funnamenta dâ tiurìa dâ nfurmazzioni e accumenza a utilizzari la parola nfurmazzioni nun sulu cu un significatu tècnicu ma macari comu a na misura."
full,x,"Nta stu cuntestu nascìu lu bannitu Sarvaturi Giulianu, comu tanti autri criminali siciliani (si va a nutari ca certi mafiusi cummattìru puru dintra li ranghi dû MIS), abbrazzò di tuttu lu cori la causa di na Sicilia siparata di l'Italia; vista comu na nazzioni ca pi cchiù di menzu sèculu non avìa pututu dari nenti a l'isula, ma sulu pigghiàrila. A criazzioni ri EVIS nun fu pubbricamenti sustinùta dô MIS, infatti fu cuntrariata di certuni dî sò capi, comu Antuninu Varvaru, puru iddu di sinistra. L'esistenza di l'EVIS fu spiegata comu na risposta â criscenti ""riprissioni culuniali taliana"". Lu stissu Canepa, nzèmmula a dui giùvini militanti, Rusanu e Lu Giudice, fu ammazzatu vicinu Rannazzu nti un scontru chî Carabbineri la matina dû 17 di giugnu 1945, n circustanzi ca ancora nun sunnu chiari."
full,x,"Pî nazziunalisti siciliani l'autucuvernu è na vucazzioni naturali dû pòpulu sicilianu, comu tistimonia l'estensiva autunumìa cunciduta â Sicilia pi tutta la sò storia e pirìudi di nnipinnenza tutali. La pruspittiva dî nazziunalisti siciliani pi l'Italia è chidda di n'unioni di nazzioni lìbbiri, na visioni ripigghiata tra l'àutri di Micheli Amari chi, pû sò currettu funziunamentu, avi a assicurari cumpreta autunumìa ê sò pòpuli. Chistu, chinni, porta a na dura crìtica di l'epilugu dû Risurgimentu talianu, vistu comu un tradimentu di l'idiali urigginali spustati duranti la Rivuluzzioni nnipinnintista siciliana dû 1848. Frammenti di nazziunalismu sicilianu, di natura cchiù sucialista, ripigghianu la tradizzioni dî Fasci Siciliani di travagghiaturi comu strumentu pi l'emancipazzioni. N'àutra petra miliari di sta currenti pulìtica è l'avversioni totali versu l'associazzioni criminali Cosa Nostra e versu qualegghiè urganizzazzioni 'n stili mafiusu."
full,x,"L'album fu pubbricatu prima ntô 1991 nnî Stati Uniti dâ Hollywood Records cu l'aggianta di dui bonus track, nzècutu ntô 1994 dâ Parlophone (senza arcuni traccia bonus) e nfini ntô 2011 rimastirizzatu 'n furmatu diggitali dâIslann Records / Universal Records e distribuitu 'n dui edizzioni:
Durata tutali: 44:14
Bonus tracks (riedizioni CD du 1991 da Hollywood Records)
Bonus EP (riedizioni CD du 2011 ri Islann Records / Universal Records)
Durata tutali: 22:27
Tie Your Mother Down fu scritta a Tenerife, quannu May stava travagghiannu o so dutturatu di ricerca 'n Astronomia a l'iniziu du 1968. Scrissi a canzuni cu na chitarra spagnùola e pinzò ri canciari lu titulu e lu coru cchiù tardu, ma a Freddie Mercury piaciu e accussì arristò na ddu modu. Lu branu è pricirutu, na prima parti, da na parti ri chitarra ca ricorda a canzuni “White Man”, chinni da un minutu ri intro strumintali."
full,x,"A canzuni nun fa parti ru film Highlanner - L'ultimu immortali, ma fu utilizzatu 'n n'avutru film du 1986 Iron Eagle. A Kinn of Magic fu scrittu ra Roger Taylor, a battuata «a kinn of magic» (na speci ri magia) è usata no film. Sta battuta impressionò assai Roger Taylor ca addicidiu ri usarla comu tema cintrali na nova canzuni. Sunnu prisenti riferimenti a lu film no testu: «one prize, one goal» (un premiu, un unicu ntentu); «no mortal man» (nuddu omu mortali); «there can be only one» (ni po' ristari sulu unu), Taylor scrissi a melodia e l'accordi pi la versione ru film. Freddie Mercury fici na nova parti ri bassu, agghiunciu break strumintali e canciò lu finali ra canzuni. Furunu Mercury e David Richards a prudurri sta nova versioni, poi misa nall'album “A Kinn of Magic”. A traccia originali ri Taylor mmeci fu usata sulu pu film."
full,x,"Lu 14 di giugnettu dû 1551, jornu nta cui l'ammiragghiu ginuvisi Andrìa Doria naufragau câ sò flotta a picca migghia di l'ìsula di Lampidusa. Li pèrditi foru assai: mureru cchiù di milli òmini e quasi tutti li navi affunnaru. La flotta a l'òrdini d'Andrìa Doria si stava diriggennu ntâ zona cumprisa ntra Monastir e Djerba pi scunfìggiri lu pirata Dragut (Draguttu), ca dittava la propia supranìa supra ddu trattu di mari, attaccannu li galioni n trànzutu ntô Miditirràniu cintrali. Ntô 1630 a Giuliu Tomasi di Lampidusa vinni cuncidutu di Carlu II di Spagna d'assùmiri lu tìtulu di “Prìncipi di Lampidusa”. Ntô 1783 n'epidimìa di pesti, arrivata cu quarchi navi, fà vìttimi ntra la pupulazzioni. Un mèdicu famusu, Antoniu Corsi, veni mannatu dâ Sicilia pi dibbillari la malatìa. Ntô giru d'un annu l'òpira dû Corsi s'accabba."
full,x,"Licata è dividuta a est dû cumuni di Vutera dû turrenti Cantigagghiuni, ca sfocia ntê lucalitati Punta Dui Rocchi. Lu centru abbitatu è pusizziunatu ô lìmmiti uccidintali dû Golfu di Gela, e è dispostu a contra na cullina ditta 'A Muntagna. Lu liturali, sibbeni signatu nta vari parti di l'edificazzioni sarvaggia di l'anni '70 e '80, sarva li sò caràttari di naturalitati ca nni fannu unu dî cchiù beddi di tutta la costa miridiunali dâ Sicilia, supratuttu pi lu canciàrisi d'ammienti rinusi e rucciusi carattarizzati dâ prisenza di pratarìi granni di Posidonia Oceanica. Lu nomu Licata ntê vari sèculi appi n'evuluzzioni particulari. Lu ducumentu cchiù anticu ca ammìntuva lu nomu di Licata è l'attu di dunazzioni di parti di Ruggeru d'Altavilla a Girlannu, vìscuvu di Girgenti, unni la citati veni nnicata cu l'appillativu di Limpiadum."
full,x,"Prima la guerra e doppu la crisi dû sùrfiru (di qualitati òttima, ma ca li carattirìstichi mpunìanu lu mpiegu di tècchinichi d'estrazzioni divinuti picca cumpititivi), purtaru a un mpuvirimentu prugrissivu dû tirritoriu, signannu na svolta n senzu nigativu pî cunnizzioni ecunòmichi ginirali, ca ammuttau tanti licatisi a emigrari versu lu nord di l'Italia e versu àutri Paisi, suprattuttu n Girmania, Bergiu e Francia e, a dda banna di l'ucèanu, ntê Stati Uniti, ntâ l'Argintina e ntô Vinizzuela. Pi furtuna, macari cu na situazzioni ecunòmica strammata e un sviluppu edilizziu nun rigulatu ntê pirifirìi (suprattuttu tra l'anni '70 e '80), Licata sarvau na granni parti dû sò patrimoniu artìsticu, munumintali e naturali, ca oi custituisci la sò ricchizza cchiù granni."
full,x,"Dopu lu branu r'apertura, c'è sta nica canzuni. A vuci è filtrata facennu pinzari ca nisceva da lu conu di un grammofono. A differenza ri l'avutri tracci ri l'album, sta canzuni prisenta un impiantu assai facili e swing. Lu chianuforti saltellanti, l'atmosfera ri Londra ri fini ottucentu, mettinu a nuru i putinzialità ra vuci ri Freddie Mercury. Canzuni 'n stili hard rock cumposta e cantata ra Roger Taylor e dedicata a la so granni passioni pi l'automobbili. L'unica traccia ri l'album cumposta ra John Deacon; è decicata a mugghieri Veronica. A canzuni è lu tipicu esempiu ri na pop-ballad rumantica sunata o chianuforti. Pi l'occasioni Deacon sona un chianuforti elettricu, nun assai amatu ra Freddie Mercury ca rifiutò ri sunarlu lassannu lu stissu compitu o bassista. Na caunzi 'n stili folk cumposta e cantata da lu chitarrista ru gruppu, Brian May."
full,x,"St' ùrtimu discursu è mpurtanti pi vidiri la putenza di l'impiantu, nfatti la fòrmula dâ putenza n Watt di na turbina idràulica è chista: 

P
=
ρ
⋅
g
⋅
H
⋅
Q
⋅
η

Ortri a èssiri chiù putenti, li turbini Francis e Kaplan hannu sistemi di regulazzioni dê pali, ca assicùranu na frichenza di currenti elèttrica custanti. Addirittura la Kaplan, ortri a regulari li pali dô distribbutori (attraversu lu cerchiu di Fink), pò macari rigulari la ncrinazzioni dê pali dâ sò èlica, chistu garantisci un rinnimentu di palittatura àutu, pi un campu vastu di giri di rutazzioni. Certi cintrali hannu li turbini rivirsìbbili, zoè si ponnu traspurmari di màchini mutrici (turbina) a màchini upiratrici ( na pompa ppi asèmpiu )."
full,x,"Cû jiri dî sèculi, l'ebbrei s'hannu sparsi suprattuttu 'n Mediu Urienti, 'n Nord Àfrica e 'n Europa, macari siddu arcuni cumunitati agghiunceru l'Innia e la Cina. 'N Europa la sò vita fu sempri assai disfìcili, pi vìa dî priggiudizzi e dî misuri discriminatorî ntê cunfrunti di l'ùnica minuranza riliggiusa nun-cristiana, ch'èranu muvuti 'n parti di l'accusa ca l'ebbrei èranu li rispunzàbbili di l'accisioni di Gesù Cristu. Cû tempu si distincheru dui gruppi d'ebbrei: l' ashkenazi, zoè l'ebbrei di l'Europa nord-urintali, e li sifarditi, zoè li discinnenti di l'ebbrei cacciati dâ Spagna (e chinni dâ Sicilia ch'era spagnola) doppu la ricunchista cattòlica, ca s'hannu sparsi 'n tuttu lu bacinu Miditirràniu. Cci sunnu noltri l'ebbrei mizrachi, zoè ""urintali"", ca campàvanu suprattuttu 'n Misuputamia e ntâ Persia, ma a voti videmma iddi vennu chiamati erruniamenti sifarditi."
full,x,"Di l'Ottucentu, scumparennu li maciraturi pi la lavurazzioni di la cànapa, Jaci Trizza addivintò sempri cchiù assai paisi di piscatura, ma cu risurtati nun tantu boni, ca la pisca arrinascìa appena a dunari dda cosa pi campari. Pi casi tuttu lu Novicentu, la pisca arristò la principali attivitati pi li trizzoti ca, ntantu, era addivintata menu puviredda cu la ntruduzzioni di li varchi a muturi e cu li piscarecci sempri cchiù granni. Ammeri la fini di lu '900, mentri lu cummerciu di la pisca jìa ngranninnusi, lu paisi di Trizza si sviluppò nta la custruzzioni di abbitazzioni, spissu a la sanfasò, pi la custruzzioni di arbegghi e tantissimi ""villini"" distinati a li catanisi sempri cchiù attratti di li biddizzi dû paisaggiu."
full,x,"L'acitu di pàssula è nturpidàtu e di culuri marroni picca picca scuru e avi un sapuri dilicatu. Èni l'acitu fattu chî dàttuli e macari un pruduttu tradizziunali di l'Orienti Mizzanu è. L'acitu fattu pi mmenzu dâ birra veni pruduciutu nnô Rignu Unciutu, Girmania, Austria e Paisi Vasci, sippuru lu sou sapuri addipenni di na particulari muzzina di birra cu cui veni faciutu. Ntô spissuliddu si dici ca avi un sapuri di Maltu. Chiddu pruduciutu n Bavarìa è di culuri d'oru chiaru e c'un sapuri forti, ma picca curpusu. L'acitu fattu di mìeli è raru, pirò aciti di mìeli, ca s'attruòvanu nnô cummèrciu, sunnu pruduciùti nna Tàlia e n Frància. L'acitu nìvuru Cinisi èni un pruduttu mmicchiatu, arricavatu: dû risu, dû furmèntu, dû mìgghiu, dû sorghum, o di na cumminazzioni di chisti. Havi un culuri a usu ncchjòstru nìvuru e un sapuri di maltu curpusu."
full,x,"L'acitu è un lìchitu àcitu (pH n gèniri ntrô 2 e 3) pruduciùtu pi mmenzu dâ firmintazzioni di l'etanolu ca s'attruòva: ntô vinu, ntô sidru, ntâ birra, nta àvutri bivanni firmintati e nta àvutri alimenta videmma, comu li ciriali, la frutta e lu mìeli, e dunni veni trasfurmatu n àcitu acìticu. L'acìtu cumuni avi na cuncintrazzioni tipica d'àcitu acìticu chi va dû 5% a l'8%. L'àcitu tartàricu e l'àcitu cìtricu s'attruòvanu nna na cuncintrazzioni cchiù scarsa, ntê acìti naturali, nzièmmula a àvutri tipa di àciti. Li vini ntê vutti sunnu particularmenti vurniràbbuli a l'attacchi dû battìriu acìticu “Acetobacter suboxydans” siddu li vutti nun vennu chiujùti bona di tutti li latàti o siddu arrìvanu a timpiraturi troppu jàvuti. L'acìtu avi statu usatu dî tempi di l'antichitati e èni un limìntu mpurtanti dâ cucina Europea, Asiàtica e di àvutri cucini videmma."
full,x,"'N àutri tèrmini, chista è l'uriggini dâ duttrina libbirista dû laissez faire (""lassati faciri"" 'n francisi)."
full,x,"Li tradizzioni pupulari lucali sunnu diffusi pressu li novi ginirazzioni grazzi a lu mpegnu prufusu d'arcuni assuciazzioni. Sibbeni lu patronu ufficiali dâ citati sìa San Girlannu, è a San Calòggiru ca sunnu tribbutati l'anuri maiuri. Pi lu Santu Niru la citati si mubbìlita li primi dui dumìnichi di giugnettu: la prucissioni, rigurusamenti a spadda, è accumpagnata di li grida di li fideli, di li canti e di la banna. Sempri a giugnu li festi di Pirsèfuni, ricchi di rapprisintazzioni clàssichi ntô scinariu ncumparàbbili dû tempiu d'Era; tra l'attivitati d'astati ci sunnu spittàculi ntâ valli tra chisti lu Blues Wine Soul Festival manifistazzioni ca si svorgi ntô misi di giugnettu ca liga la mùsica a lu vinu e la rassigna: Momenti di folklore internazionale n austu. A dicèmmiru si svòrginu li clàssichi nuveni pi li strati dâ citati."
full,x,"Li ducumenti archiulòggichi addimustraru macari la prisenza di àutri nzidiamenti grechi 'n èbbica cchiù antica, agghiri ô VII sèculu a.C. Akragas era un cràssicu nzidiamentu grecu, misu ntô ciancu di na cullina dû liturali. Dâ culunizzazioni ntô VI sèculu a.C., la citati pruspirau vilocimenti. Ntô regnu dû tirannu Falaride (570-554 a.C.), vinni fatta na prutezzioni difinziva cu un muragghiuni ntornu a cità. Lu spanziunìsimu pulìticu di Akragas, arrivò ô màssimu cô regnu di Terone (488-472 a.C.). Dopu la dicisiva scunfitta ch'èppiru li cartagginisi a Imera ntô 480 a.C., Terone ngranniu lu sò dumìniu nzinu ê costi urientali e sittintriunali dâ Sicilia. Li granni Tempî fabbricati nta st'èbbica, foru la cunzichenza dâ prusperitati ecunòmica e curturali ca vitti la cità nta ssu pirìudu. Lu cchiù famusu e llustri citatinu ca campau tannu, fu lu cèlibbri filòsufu e scinziatu Empèdocli."
full,x,"Duranti la Sècunna Verra Munniali (1939-1945) Turing mittìu li sô capacitati matimàtichi ô sirvizziu dû Department of Communications ngrisi pi dicifrari li còdici usati ntê cumunicazzioni tudischi, un cumpitu particularmenti difficili 'n quantu li tudischi avìanu sviluppatu un tipu di machina criptatrici chiamata Enigma ch'era capaci di figghiari un còdici ca mutava custantimenti, accussì di rènniri ogni vota nzufficienti lu tempu di dicudifica a dispusizzioni dî scinzati nimici. Câ ntrasuta 'n verra dâ Ngriterra Turing e li sô cumpagni travagghiaru stabbirmenti â dicrittazzioni. La mmintiva di Turing ci pirmittìu di criari un strumenti chiamatu Colossus (n'ammassu di servumutura e mitallu, ma comli gghiè un primu passu versu un computer diggitali) ca dicifrava 'n modu viloci e efficienti/afficaci li còdici tudischi criati cu Enigma, sizziunannu ogni missaggiu 'n purzioni di diminsioni tali ca lu sô significati putìa vèniri currittamenti svilatu."
full,x,"'N entrammi i casi l'esperienza fu fallimintari, vistu ca spissu i monopostu manco si qualificavanu a li gari. Succìssivamenti Bernie Ecclestone, prupritariu dâ Brabham, fici un accordu cu l'Alfa Romeo pì la fornitura di mutura dâ 1976 ô 1979. I prupulsuri, pruggìttati da Carlo Chiti, eranu boxer a 12 cilindri e producevanu na putenza di 510 bhp contru i 465 bhp di l'onniprisenti Cosworth DFV. A configurazioni dû muturi era però cumplicata. Nfatti, sulu pì cancìari i cannili lu prupulsuri annava livatu. N'avutru difettu ca avia era lu cunsumu di carburanti; pì ovviari a chistu eranu nstallati quattru serbatoi da 214 L. Inoltre, i mutura Alfa Romeo eranu assai granni."
full,x,"Nnû 2023 dibbuttaru àutri pay-per-view: lu prima a dibbuttari fu WrestleDream, aventu pi ricurdari la liggenna dû wrestling Antonio Inoki, chi si tenni la prima vota lu primu ottùviru â Climate Pledge Arena di Seattle, nnû Statu di Washington; l'àutru fu Worlds Enn, chi s'appi lu 30 dicèmmiru â Nassau Veterans Memorial Coliseum di Unionnale, nnû statu di Nova York: chistu fu l'aventu chi appi la finali dû turnèu chiamatu Continental Classic e lu primu pay-per-view nnû statu di Nova York. La All Elite Wrestling funnàu nnû 2020 na mprisa didicata ô sviluppu di vidèojoca, chiamata AEW Games, pâ pruduzziuni di dui diversi titula pê smartphone: AEW Casino e AEW Elite GM; vidè s'avi n'jocu, AEW Fight Forever, un vidèojocu pi console sviluppatu di Yuke's."
full,x,"Si cunta e s'arricunta a lor Signori, ca a tempi antichi c'era un Re, c' avìa na figghia, bedda quantu Diu la potti fari, un suli! Li Re d'apprima, pri grannizza, tinianu li paggi a Curti e sti paggi li pigghiàvanu tra la megghiu giuventù di tuttu lu regnu, ca sirvìanu appuntu, pri fari figura: li paggi sirvìanu a lu Re, a la Riggina e a la Rigginotta. Ora jamu a la Riggginotta, figghia di lu Re, ca avìa giustu chìnnici anni, nta lu veru ciuri di la giuventù, e si chiamava Alligranza (macari lu nomu avìa beddu, ca alligrava lu cori). Ntra li paggi chi la sirvìanu cci nn'era unu di diciott'anni, un beddu giuvini galanti, longu e valenti, ca parìa fattu apposta pri la Rigginotta; tantu si cci cunfaffavavii e, pri cumminazioni, si chiamava Alligramu. Alligramu e Alligranza, stannu sempri vicinu (chi vuliti?"
full,x,"Doppu la morti di Hugo Chávez ntô 2013, lu CNE cummoca l'elizzioni prisidinziali e lu prisidenti Nicolás Maduro vinni elettu ntra accusi di frodi pi parti dâ upposuzzioni cumannata di Henriche Capriles Rannoski. Duranti lu mannatu di Maduro, ca accuminciò lu 19 aprili 2013, la carenza ntô Venezuela si peggiurò ntê prudutti cû prezzi rigulati, comu lu latti, li vari tipi di carni, lu gaddinu, lu caffè, lu risu, l'ogghiu, la farina pri-fabbricata, burru; accussì comu li nicissità di basi comu a carta igienica, li prudutti di igieni pirsonàli, li midicini pì curari lu cancru, ntra autri. Li lìnii di pirsuni ca vulìssiru accattari prudutti di basi nnî supermercati e nnî autri attivitati sunnu frichenti. Sta situazzioni purtò lu guvernu vinèzuelanu a prumòviri misuri comu lu ""Sistema ri appruvviggionamentu biometricu""."
full,x,"Chistu purtò a un scioperi nazziunali chiamatu dâ Cunfidirazzioni dî Travagghiaturi Venezuelani (CTV) e dâ càmira di l'òmini d'affari (Fedecámaras). Ntô 2002 accuminzau un granni nùmmaru di prutesti contra li 49 liggi. Ntâ ddhu annu, doppu na manifestazzioni massiccia a Caracas, l'11 àprili 2002, si virificàu chiddhu ca è canusciutu comu lu colpu di statu dû 2002. Di frunti a na prisunta dimissioni e l'arrestu di Chávez, Pedro Carmona, capu dû Fedecámaras, si pruclamau Prisidenti cû lu supportu dâ CTV e di diversi partiti pulìtici di l'opposizzioni. Carmona disintegrau tutti li putiri custituiti e nstaurau un cuvernu di fattu. Ntâ stissa notti Chávez fu ristauratu, doppu èssiri statu sarvatu nta n'azzioni di cummannu ntâ l'isula unni era statu 'mpriggiunatu. L'upposizzioni poi organizzò un scioperu ginirali ntô dicèmmiru 2002 pi chiamari li dimissioni di Chávez, junciuti a tanti travagghiaturi dû Petróleos di Venezuela, causannu granni perditi ecunòmichi pô pajisi."
full,x,"Lu 'ampiri (simmùlu: A, a li voti abbriviatu cu amp) eni l'unitati basi SI usata pì misurari l'intinsitati di la currenti elettrica. Essennu na di li setti unitati funnamintali dû sistema ntirnazziunali di unitati di misura, tutti li avutri unitati elettrumagnetiche sunnu dirivati da idda. Pì definizioni un ampiri eni l'intensitati di currenti elettrica ca, si mantinuta 'n dui cunnutturi lineari paralleli, di lunchizza infinita e sizzioni trasvirsali trascurabbili, misi a un metru ri distanza l'unu da l'avutru ntô vacanti, pruduci tra chisti na forza uguali a 2 × 10-7 N pì ogni metru di lunchizza. Lu ampiri pigghìa lu sò nomu da lu fisicu francisi André-Marie Ampère, unu di principali studiusi di l'elettrumagnetismu. Lu ampiri esprimi l'intensitati di currenti 'n un cunnutturi attravissatu 'n qualunchi sizzioni da la carica di un coulomm ntô tempu di un secunnu."
full,x,"L'idia di na sucitati anarchica fa chinni ripinzari la stissa sucialitati umana, obberu lu rapportu tra pirsuni, e chinni ammustra ch'è artificiusa la distinzioni tra pirsuna e sucitati. Na sucitati anarchica è funnata supra la pirsuna cuncreta e supra la sô capacitati di criari formi suciali; s'evita chinni di stabbiliri cûn prucessu d'astrazzioni dî valura murali assuluti e di criari strutturi funziunali a iddi videmma a discapitu dî pirsuni. Secunnu lu pinzeru anarchicu li nicissitati di paci, justizzia e benessiri nun ponnu chinni justificari strutturi di putiri pubblichi quali statu, cresia e esercitu. Chiù ntô privatu, vannu ripinzati macàri famigghia, scola, e travagghiu comu sunnu cumunimenti ntisi. L'idia di zocch'è bonu e disidirabbili/addisiabbili è nfatti suggèttiva, multiformi, mutèvuli, e nun si pò ripprisentari comu suvrumana, né s'hàvi a adurari 'n quantu entitati astratta, e tantu menu 'n forma cuircitiva."
full,x,"Ntô corsu dû sèculu XX lu ngrisi addivintò la lingua franca p'eccillenza, abbattennu la pricidenti suprianata dû francisi chi a sò tempu avìa sustitutu lu talianu e lu latinu a fini di cumunicazzioni diprumàtica e scintìfica. È oi puru strumentu pâ cumunicazzioni ntra etnìi privi di cunnissioni culturali, scintìfichi o pulìtichi. Si càrcula ca li parranti ngrisi comu lingua matri (English as a native language, ENL) s'agghicanu a circa 350 miliuna; li parranti di English as a seconn language (ESL), zoè appressu â lingua nazziunali o nativa, circa 300 miliuna, li parranti di English as a foreign language (EFL), zzoè comu na lingua nzignata a scola ma nun 'n usu ntô propiu paisi, circa 100 miliuna. Lu nùmmaru di chiddi chi nun ùsanu lu ngrisi comu lingua matri supira dunca chiddu di chiddi ca lu pàrranu di nasciuta."
full,x,"Ntê ritratti Antonello, a diffirenza di àutri italiani, chi utilizzàvanu la posa di prufilu, adotta la pusizzioni a tri quarti, tipicamenti fiamminga, chi pirmetti n'anàlisi fìsica e psiculòggica cchiù minuta. Lu schema cumpusitivu di stu ritrattu veni pigghiatu sempri ntê ritratti succissivi: lu pirsunaggiu è nsiritu nta un sfunnu scuru cu lu bustu tagghiatu sutta li spaddi, testa furriata versu destra mentri l'occhi, ô cuntrariu, sunnu fissi supra chiddi dû spittaturi, la luci illùmina lu latu destru dâ facci mentri lu latu mancinu è nta l'ùmmura. Ntê ritratti succissivi metti sempri un zòcculu di màrmuru di sutta cu un cartidduzzu pittiatu câ firma e la data. Ntô 1470 circa è a Venezzia unni veni in cuntattu cu la pittura di Giovanni Bellini. Lu Salvador Munni[2] è la sò prima òpira firmata e datata: Mille simo quatricentessimo sexstage/simo chinto viije Inni antonellus/messaneus me pinxi, ma cchiù probabilmenti lu fici ntô 1470."
full,x,"Ntî lu locu di l'assassiniu ntî la strata statali surgi lu suggistivu cippu , munumentu di petra didicatu a li caduti di lLi.V.I.S.. Antoniu Canepa ammeci fu vurricatu ntî lu cimiteru di Catania, ntî lu viali di li siciliani di lustru, a lu cantu di Giuvanni Verga e di Angilu Muscu."
full,x,"Lu Sudàfrica post-apartheid agghiuncìu novi lingui africani nativi a l'afrikaans e ô ngrisi comu lingui ufficiali, purtannu lu tutali a ùnnici. N'àutru gestu dû novu cuvernu fu lu smantillamentu di l'arsinali nucliari sudafricanu. Attuarmenti lu Sudàfrica avi a luttari ancora contra la sclusioni suciali e ecunòmica (li disuguagghianzi di rèdditu, eriditati di l'era di l'apartheid, sunnu tra li cchiù àuti dû munnu)."
full,x,"Di tannu ogni setti anni, a menzanotti n puntu, a lu centru dâ cullinedda cumpari un jaddu ca si metti a cantari e â ntrasatta ricumpari la chiazza cu lu mircatu propiu comu era quannu sprufunnau ntê vìsciri dâ terra. Cu s'arritrova ntê vicinanzi senza timuri e arrinesci a avvinturàrisi ntô mircatu, vidi tramutatu n oru tuttu zoccu accatta, arricchènnusi. Occurri parò nun fàrisi pigghiari dû scantu e nun vutàrisi mai n arreri nta l'attravirsari la chiazza, autrimenti tuttu scumpari comu apparìu."
full,x,"L'unnata di migrazzioni di l'Italia miridiunali versu l'Amèrica ntû 1900-10 spupulau circa la mità dî villaggi arbëreshë, e assuggiattau la pupulazzioni a lu rìsicu di l'estinzioni culturali, nunustanti avìa accuminzatu na sorta di rinàscita culturali e artìstica propiu nta lu sèculu XIX. L'arfabbetu arbëreshë (è macari chiddu arbanisi) si basa nni l'arfabbetu latinu, e si cumponi di 36 littri:
L'arfabbetu arbanisi usatu oi di l'arbëreshë è lu risurtatu di l'evuluzzioni di diffirenti arfabbeti. La prima prova pi stabbiliri n'arfabbetu arbanisi stannard si fici ntû 1824 di Naum Veqilharxhi, ca vulìa ca l'arbanisi avìssiru lu sò propiu arfabbetu, ma senza viniri nfluinzati di chiddi grecu e àrabbu. Iddu accussì fici n'arfabbetu cu 33 littri latini e lu chiamau Evetor. St'arfabbetu vinìa usatu nni l'Arbanìa miridiunali."
full,x,"S'avi nutizzìa macari d'arcuni diàlughi scrivuti d'Aristòtili e distinati â pubbricazzioni, ma di chisti ni pirvinniru surtantu arcuni frammenti. Tra l'òpiri cchiù mpurtanti a nuàutri pirvinuti ponnu annuviràrisi l'Organon, ca cogghi l'òpiri di lòggica, la Fìsica, lu trattatu Supra l'Arma, la Mitafìsica, l'Etica Nicumachea, la Pulìtica, e la Puètica. Li diàlughi di Platoni s'accùpanu di vari argumenti, dâ tiurìa dâ canuscenza a l'ètica appricata, prisintannu spissu na visioni sinòttica d' ètica, mitafìsica, canuscenza e la vita 'n ginirali. Divirsamenti, 'n Aristòtili è pussìbbili rimmèniri na visioni sitturiali di lu sapiri, 'n basi â quali ogni scenza studia nnipinnintimenti di l'àutri lu sô uggettu, a partiri di li sô principi propi e 'n basi a lu sô mètudu particulari."
full,x,"Aristòtili (384 - 383 a.C. - 7 di marzu dû 322 a.C.) fu unu dî cchiù granni filòsufi di la antichitati. Nzèmmula a sô mastru Platoni è cunziddiratu unu di li cchiù nfruenti pinzatura dâ tradizzioni filusòfica uccidintali. Li tri megghiu filòsufi greci di l'antichitati foru Socrati, Platoni e Aristòtili. Sta triadi di mastri e addevi trasfurmau prufunnamenti la tradizzioni filusòfica pricidenti, tantu ch'idda veni ora chiamata prisucràtica. Giacchî Socrati nun lassau scritti, l'òpiri ca custituìscinu la basi dâ tradizzioni uccidintali sichenti sunnu chiddi dû sô addevu Platoni e chiddi d'Aristòtili. Li sô òpiri, sippuru cunnessi pi tanti aspetti, diffiriscinu prufunnamenti pi stili e cuntinuti. Platoni scrivìu diàlughi filusòfici e arcuni lìttiri, mentri d'Aristòtili junceru finu a nuàutri surtantu li trattati, rivulciuti â sô scola, lu Liceu, e scrivuti prubbabbirmenti comu lizzioni pi l'addevi."
full,x,"Li Carabbineri hannu sempri statu prisenti ntâ tradizzioni di chidda ca oi è l'Italia. Sempri prisenti pâ pupulazzioni, di st'ùrtimi nni pigghiaru, suprattuttu, beni. La prima òpira unni spuntaru fu Pinocchio di Carlo Collodi. Di tannu li Carabbineri furu usati abbastanza ô spissu ntâ lìttiratura. N'asempiu famusu è Lu Giorno di la Civetta (Lu jornu dâ cucca) di Liunardu Sciascia, di quali ficiru macari un film. Ntâ televisioni sunnu assai li serî TV ca hannu li Carabbineri comu prutacunisti. Lu nomu ufficiali dî Carabbineri è n italianu: Arma di li Carabinieri. Nta l'àutri lingui dâ Sicilia s'arricorda l'arbërisht: Karabinerët."
full,x,"Ntô 1873 la lingua fu chiamata ""francu-pruvinzali"" di lu linguista talianu Graziadio-Isaia Ascoli pirchì sta lingua ci avi di na banna tratti cumuni chî parlati dâ lingua d'oil (d'unni si pigghia lu nomu francu) e e àutri tratti cumuni cu chiddi dâ lingua d'oc (d'unni si pigghia lu nomu pruvinzali) ma cû nomu dâ lingua scrittu accussì 'n modu siparatu si putìa pinzari ca lu ""francu-pruvinzali"" fussi n'ammiscata di francisi e di pruvinzali, allura ntô 1969, a l'Univirsitati di Neuchâtel si dicidìu d'usari la palora sìmprici ""francupruvinzali"" (senza trattu d'unioni). La palora romann (o rommant nta l'ortugrafìa antica) pi chiamari lu francupruvinzali fu usata nta un ducumentu di Fribourg (Svìzzira rumanna) dû 1424. Nta l'anni '70, ntâ Valli d'Aosta accuminzaru a usari la palora arpitan/arpetan ca signìfica muntanaru e chidda arpian ca signifìca pasturi, e appoi la furma arpitan fu prifiruta."
full,x,"A dd'èbbica s'accuminzau a cògghiri li cunti, li pruverbi e li liggenni pressu li parranti nativi. Sta trascrizzioni cuntìnua oi. Tanti travagghi foru pubbricati. Ntra d'iddi n'estrattu ntô neuchatelisi (parrata di Neuchâtel) dû testu Li renâ à Dâvid Ronnet (La vurpi di David Ronnet):

Traduzzioni:

Ntô sèculu XX, li scrittura cchiù cèlibbri pi lu sò usu dû francupruvinzali èranu: Prosper Commert (1852 1934), di Bresse; Louis Mercier (1870 1951), cantauturi pupulari e auturi di cchiù di dùdici vulumi di prosa, di Coutouvre, vicinu Roanne; Just Songeon (1880 1940), auturi, pueta e attivista, di La Comme, Sillingy vicinu Annecy; Eugénie Martinet (1896 1968), puitissa d'Aosta; e Joseph Yerly (1896 1961) di Gruyères ca l'òpiri cumpreti foru pubbricati nta Kan la téra tsantè (Quannu la terra cantava)."
full,x,"Sta vuci cunteni na seri di noma di artisti e ntillittuali siciliani chi si distingueru ntê vari èbbichi ntî vari campi curturali. Li nutizzi sunnu accumpagnati quarchi vota di quarchi annotazzioni supra l'òpira o li tracci ca lassau. Lu pitturi Antonello da Messina ntô '400, auturi di l'Annunziata, cunzidiratu comu un ritrattu fimmininu tra li cchiù canusciuti dô munnu; e, nta l'èbbichi cchiù ricenti Renatu Guttusu o Sarvaturi Fiumi si fici canusciri. Li musicisti Alessandro Scarlatti di Palermu, Vincenzo Bellini di Catania e Erricu Petrella di Palermu."
full,x,"A ciavi giuriddica ppi arribaltari lu pricidenti attiggiamentu a statu truvatu ntâ cunstatazzioni ca ntei cunfronta dâ tilivisioni satillitari, ca pâ ticnoluggìa nun arricuarda sulu frichenzi analoggichi, nun putièunu essiri immucati ddi limitatezzi di li risorsi dispunibbili, posti a funnamentu dâ liggittimati dô monopoliu statali. Rouppu trint'anni di st'avvinimenta a statu lu stissu ministru Paulu Gentiloni nta lu missaggiu vidiuarriggistratu in occasioni di li 35 anni ri Telebiella a suttuliniari l'impurtanza di li rui sintenzi nun sulu ppa libbirtati di stampa, ma macari nta vita pulitica taliana. A liggi 7 marzo 2001, n."
full,x,"Si poti prucediri a lu sichestru sulamenti pi n'attu mutivatu di l'auturitati giudizziaria nta lu casu di dilitta, ppi li quali a liggi supra a stampa l'auturizzanu isprissamenti, o nta lu casu di viulazzioni di li normi ca a liggi stissa priscrivi ppi l'innicazzioni di li rispunzabbili. Nta sti casi, quannu c'eni n'assuluta urcenza e nun eni pussibbili lu timpistivu 'ntirventu di l'auturitati giudizziaria, lu sichestru dâ stampa piriodica poti ssiri isicuitu di ufficiala dâ pulizzia giudizziaria, ca anu immidiatamenti, e mai ruoppu li bintiquattru uri, fari dinunzia a l'auturitati giudizziaria. Si chissa nun lu cummalida nta li bintiquattru uru succissivi, lu sichestru s'antienni rivucatu e senza iffettu. A liggi poti stabbiliri, ccu normi di carattiri ginirali, ca venunu fatti pubbrici li mienzi di finanziamentu dâ stampa piriodica. Sunu vietati li pubbricazzioni a stampa, li spittacula e tutti l'autri manifistazzioni ca sunu cuntrarie a lu bon custumi."
full,x,"Pi la pusizzioni da citati, Annibali dicisi d'attaccari cu li turri d'assèdiu cuncintrannu l'attaccu nnî porti uccidintali, i cartagginisi arrinisceru a causari pèrditi, ma dopu na jurnata di battagghia nun rinisceru a furzari li porti, noltri, nni la notti i sicilioti nfucaru tutti i turri d'assèdiu. Ntantu na pistilenza curpìu i campi cartagginisi, ca pèrsiru abbastanti òmini, puru Annibali. Cu la morti di Annibali, Imircuni II pigghiau lu cumannu di l'èsercitu, lu sò primu duviri era chiddu di ricupirari lu murali dî sò òmini, dopu, d'urganizzari novamenti l'assèdiu pi uttèniri na migghiuri trasuta a la citati. A stu puntu Dafniu arrivau cu 30.000 òmini pi rùmpiri l'assèdiu, Imircuni purtau i mircinari nnû campu urintali pi ntircittari i sicilioti, mentri l'èsercitu principali ristau a cuntrullari Girgenti. Ntô primu mumentu i punichi rinisceru a criari difficurtati, ma finìu pi aviri la megghiu Sarausa, mentri l'èsercitu cartagginisi fuju lassanu n'arreri 6.000 morti."
full,x,"Cu li Cartagginisi fora jocu, e cu Mozzia stissa sinza navi, i sicilioti raggiungeru subbitu i mura dâ citati. Dionisiu attaccau cu li turri d'assèdiu, ca eranu cchìu avuti dî mura stissi, arrivannu a l'altizza dî palazza dâ citati. Cu arceri e catapurti vinninu ammazzati li difinsura dî mura, ca pirmisiru d'attaccari chi muntuni li porti nimichi. I finici si difinneru mittennu supra li palazzi, lanciannu palli di focu contru li turri d'assèdiu, nunustanti st'attaccu, i sicilioti mpararu vilocimenti a cuntiniri li ciammi. Mentri i surdati sicilioti circavanu d'avanzari, ncapu i palazzi i finici si difinnìanu lanciannu petri e frecci contra i nimici. I sicilioti purtaru li turri d'assèdiu vicinu i casi, e mannrau li surdati ncapu i tetti, cummattennu e facennusi strata casa pi casa. Na battagghia firoci cu la dispirata risistenza dî finici, ca nun prividìa nudda pietati da parti dî sicilioti."
full,x,"Li stati sunnu: New South Wales, Queenslann, South Australia (miridiunali, Tasmania, Victoria e Western Australia (occidintali); li tirritorî sunnu: l'Australian Capital Territory (lu tirritoriu dâ capitali) e lu Northern Territory (dû nord). L'Australia avi puru un tirritoriu minuri nternu, Jervis Bay Territory (na basi navali ntô New South Wales), diversi tirritorî esterni abbitati Isula Norfolk, Isula Christmas, Isuli Cocos e varî tirritorî esterni 'n larga parti disabbitati: Tirritoriu dî Isuli dû Mari dî Curalli, Isuli Heard e McDonald, Isuli Ashmore e Cariter e lu Tirritoriu Australianu Antarticu. L'Australian Capital Territory fu criatu ntô locu scetu pâ capitali Canberra. Canberra fu funnata comu cumprumissioni tra li dui principali cità, Melbourne e Sydney. La maggiuranza dû tirritoriu australianu è sdisertu o semi-sdisertu. Lu 40% dâ superficî è accupunatu di duni di rina. Sulu l'agnuni ntô sud-est e sud-ovest hannu un clima timpiratu e un turrenu tanticchia fèrtili."
full,x,"Quannu chisti arrivàranu ntê citati rumani pi cuvirnàrili usàvanu li genti rumani chi canuscìanu lu dirittu e li leggi. Li rignanti si limitàru a difènniri lu tirritoriu e a cummanari l'asèrcitu. Ntrattempu pi curpa di li cuntìnui attachi, li citati s'accuminzaru a alliggirìrisi e li cristiani sinni scappàvanu versu li campagni. Accussì finu a l'annu milli li citati si nnibbuleru, e senza citati nun cci putìa èssiri libbirtati, diritti municipali, e pirciò pùlitica, mentri si raffurzava l'auturitati di li feudatari e i genti ca stavanu do feudu erunu comu servi.Lu feudatariu non si curava di comu stavunu i cristiani stanziati ntra lu sòo tirritoriu, iddu nuon si sinteva ubbrigatu a dari sirvizzi a li genti anzi pritinneva ca chisti avìanu a travagghiari gratuitamenti li sò terri."
full,x,"Â cîtati catalana, digradanti supra i lievi e spogghi prupaggini timminali dî Pirenei e affacciata a meridiuni supra û Mediterraneu, ppî contru, â secunna è pusata 'ntâ chìanura chi scinni a sittintrioni a latu dî rilevi cuddinari e virdissimi dâ catina dî Peloritani, s'affaccia 'ntô golfu di Patti 'ntô mari Tirrenu 'ntâ patti infacci all'isuli Eolie 'ntâ pozzioni di costa cumprisa tra â penisula di Milazzo a levanti e û promuntoriu dù Tunnaru a punenti. Û nucleu cchiù anticu dâ cìtadina s'idintifica ccû Pizzaottu, chi potta û nomi duvutu ô scavu d'un puzzu a usu irrigu 'ntâ terra cultivata posta tra û turrenti Idria e û Longano, appartinenti ô missinisi ""Nicolò Goto"" comu discrittu in ""latinu vulgari"" 'ntô documentu datatu 1463: "" Nicolao di Gotho, , in quo Puzzo di Gotho ""."
full,x,"Originariamenti intitulatu “Freddie's Overture”, fu unu ri l'ultimi brani a essìri scrittu (inizziu 1988). Sta canzuni fu scritta nta primavera du 1987. L'inizziu ra canzuni si funni cu la fini ra traccia pricirenti (Guide Me Home). 'N sta canzuni è prisenti John Deacon ca sona lu bassu. É l'ultima traccia ri l'album e arrìmina divìersi parti ri avutri tracci 'n un novu pezzu."
full,x,"Ntô stissu annu dâ scumunicata (1656) a vintiquattr'anni, Spinoza appi a lassari la casa di sò patri e doppu un curtu pirìudu passatu ntâ casa di Van den Ennen, ca lu uspitau senza dumannàricci nenti, a parti un ajutu ntê sò lizziuni di latinu, appi a lassari macari Amsterdam. Si n'ìju a stari ntî un villaggiu ô quantu a Leida. Cuntava a l'amici ca avìa scappatu a un tintativu di ammazzàrilu ntô mentri ca na notti turnava a casa e ammustrava lu manteddu spurtusatu ccô 'n pugnali. Doppu la morti dû patri li sò soru circanu di nun faricci pigghiari l'eredità. Spinoza vosi ca li sò diritti vinèunu rispittati e ficia na causa ê sò soru. Cu tuttu ca avìa vinciutu arrinunzau a tutti cosi e vosi pi iddu simpricimenti un lettu cu un bardacchinu."
full,x,"Ntô primu mumentu Liptini riniscìu a affunnari li mmarcazzioni nimichi, quannu cartaggini sfruttau la supirioritati pi pigghiari li mmarcazzioni sicilioti 'n modu ca nun putìanu cchìu muvirisi, pi appoi acchianari ncapu li mmarcazzioni. Nta stu mentri pi Liptini canciau la battagghia, lassatu sinza ajuti appi a rumpiri la lìnia ri cumattimentu e fujiri lassannu li mmarcazzioni sinza un cummannanti 'n battagghia. La scunfitta pi Sarausa fu pisanti, cu cartaggini ca pruvucau 20.000 morti e la distruzzioni di 100 mmarcazzioni. La scunfitta ri sicilioti misi Dionisiu lu vecchiu nta na pusizzioni difficili, e a Maguni nni la pussibilitati d'assèdiari Sarausa, ripitennu la mprisa di Missina. D'àutra parti si Dionisiu avissi pututu attacari e scunfiggiri l'èsercitu di Imircuni II, Maguni avissi duvutu truvari na basi cchìu sicura."
full,x,"Mentri Dionisiu era mpignatu a sèchiri la sò via a lu putiri, l'èsercitu cartagginisi avìa lassatu Girgenti e marciau longu la costa di Gela, e s'accampau a uccidenti dâ citati furtificannu lu campu cu na trincea e na palizzata. Cartaggini mpiau lu tempu a sacchiari li campagni e raccugghiennu pruvvisti prima di nizziari li upirazzioni d'assèdiu, li citatini Gilisi avìannu prupostu di trasfiriri fimmini e picciriddi a Sarausa, ma li fimmini nsisteru pi ristari n citati, a la fini vinni dicisu di nun custringiri nuddu a lassari la citati. Imircuni II dicisi di pigghiari d'assartu la citati prima di l'arrivu di l'aiuti, nun si priuccupau di custruiri mura ntornu Gela, ma prifiriu pi l'assartu direttu. Nunustanti la risistenza di Gela, i cartagginisi rinisceru a purtari i muntuni contru li mura uccidintali e a d'aprìri brecci."
full,x,"La battagghia di Missina appi locu nnâ primavera dû 397 a.C.. Cartaggini pi l'attaccu a Mozzia di Dionisiu lu vecchiu, avìa mannatu n'èsercitu sutta lu cumannu di Imircuni II p'arricupirari li tirritori pirduti. Imircuni II navigau e marciau longu la costa sittintriunali dâ Sicilia nfinu a Capu Piloru, a 15 km nord di Missina. Mentri l'èsercitu Missinisi niscìu da citati pi offrìri battagghia a lu nimicu, Imircuni II mannau 200 mmarcazzioni chini di surdati pi assartari la citati. La citati vinni sacchiata e distruggiuta da Imircuni, e ricustruuta a la fini dâ guerra. Dopu la scunfitta a Imera nnû 480 a.C. pi manu di Giluni di Sarausa e Tiruni di Girgenti, Cartaggini si tinni luntanu di li chistioni dâ Sicilia pi 70 anni. Nnû 410 a.C."
full,x,"A l'appellu Annibali arricugghiu 40.000 òmini n Africa, Sardigna e nni la pinìsula ibbèrica, e nnâ primavera dû 409 a.C., sutta la scorta ri 60 tririmi, i surdati e i màghini d'assediu foru traspurtati di l'Africa a Mòzzia. Dopu na jurnata di ripusu Annibali uttinni àutri òmini da li citati punichi n Sicilia e avanzau pi pigghiari la citati di Mazzara, ntantu Silinunti priparava li sò difisi rinfurzannu li mura e chiamannu li citatini dintra li mura, mentri missaggeri foru mannati a Gela, Girgenti e Sarausa. Uccupata Mazzara, i Cartagginisi prima ca putissiru arrivari qual'egghiè aiutu nimicu, s'accamparu a uccidenti dâ citati. Annibali vosi vitari upirazzioni ca putissiru fari pèddiri tempu, e chi avissiru pututu rari a Sarausa e àutri citati sicilioti la pussibilitati di mannari a munti l'imprisa cartagginisi, pi chistu urdinau d'attaccari cu li màghini d'assartu."
full,x,"Lu gruppu è lu nziemi dî cumpunenti dâ trasmissioni e di lu mpiantu frinanti dâ bicicletta. Oggi si cunsìddira ca la serî sterzu, li muzzi e lu reggi-sedda nun nni fannu parti, ma nfina à picca tempu arreti si cusiddiràvunu cumprisi macari iddi. Comu à tanti autri cumpunenti dâ bicicletta di cursa, lu gruppu avi statu suggettu di canciamenti ntô cursu di l'anni. Ntê primi dicennî dû XX sèculu li canci di vilucità nun si usàvunu, e mmeci li curritura adupiràvunu du pignuna diffirenti, unu p'ognin banna dâ rota d'arreti, e quannu cci giuvava si firmàvunu e vutàvunu la rota pì canciari pignuni. Ntô menzu dî dui guerri munniali cumpareru tanti miccanismi di canciata, cumannati spissu pì menzu di levi, e tra di chisti cc'èrunu i cancî a bacchetta."
full,x,"La bicichetta di cursa è na sorta di bicicletta ca è pruggittata pû ciclismu supra strata, secunnu li règuli stabbiluti di l'Unioni Ciclìstica Ntirnazziunali (UCI). È la bicichetta ch'avi statu adupirata pì fari cumpitizzioni in linia o puru a tappi, supra a distanzi cchiù o menu longhi, di quannu nascìu stu menzu di trasportu. Veni apprizzata assai, tantu dî curritura agunìstici quantu di l'appassiunati amaturiali, pî so qualità di liggirizza, scurrivulizza e vilucità. La bicicletta di cursa è pinsata nta ogni so parti pî cumpitizzioni. Lu pisu dî bicicletti di cursa muderni è di picca nfiriuri ê 10 kg ntâ chiddi cchiù ecunòmichi e pò rrivari i 5-6 kg ntâ chiddi cchiù custusi. Pî cumpitizzioni agunìstichi l'UCI stabbilìu un pisu mìnimu di 6,8 kg pì vardari la saluti dî ciclisti, comu chî bicicletti cchiù leggî purrìunu macari èssiri troppu fràggili pì gguantari li cunnizzioni cchiù estremi (scinnuti, etc.)."
full,x,"Di forma giniralmenti dritta o picca arcuata, avi na lunghizza ca dipenni dâ larghizza dî spaddi dû ciclista, ma nta tutti òi disciplini unni lu rinnimentu dâ pidaliata nun è essinziali, si prifirìsciunu manubbrî cchiu' larghi, ca garantìsciunu maggiuri cuntrollu e un megghiu supportu contra dî mmistuti dâ rota d'avanti. A' l'estremità dû manubbriu si ponnu gghiùnciri appinnici spiciali, puru noti comu corna, ca secunnu a' quarchidunu giùvunu ntâ nchianata e in particulari quannu si sta' â ddhitta. St'appinnici però sunnu sempri menu diffusi, picchì sunnu piriculosi in casu di caduta.[15]
Avanti ca s'intruduceru li frena a' discu, lu principali richisitu ch'avìunu a' aviri li frena di bicicletta di muntagna era la capacità di lassari spazziu bastanti p'evitari l'accùmulu di fangu, ca vinìa cugghiutu dî gummi larghi."
full,x,"Pi' stu fattu è diffusa la geumitrìa sloping (abbuccata), ntâ quali lu tubbu orizzuntali è particularmenti nclinatu versu dû basciu, cugnuncènnusi a' un tubbu virticali assai curtu. N'autra diffirenza è ntê tilara cu' suspinsioni d'arreti, unni lu carru avi un sistema d'articulazzioni pi' cunsèntiri lu muvimentu virticali dâ rota. Li principali matiriali adupirati sunnu:
La geumitrìa dû tilaru avi un rollu funnamintali pi' ditirminari li capacità e l'inclinazzioni di na bicicletta di muntagna. Nfatti, rispettu a' l'autri bicicletti, ca hannu tutti n'usu sìmili, tra dî varî sorti di bicicletti di muntagna li geumitrìi ponnu canciari assai. Appressu cci su' cirtuni dî variàbbili in jocu: s'avi a' tèniri prisenti ca spissu sunnu intirdipinnenti.[2]
A' tutti sti cunsiddirazzioni s'avi a' gghiùnciri macari unni si va' e metti lu baricentru dû ciclista: si' è cchiu' p'avanti sarravi cchiu' orientatu pâ nchianata, si è cchiu' p'arreti sarravi cchiu' orientatu pâ scinnuta."
full,x,"Nfatti, finu a Winnows 98 nclusu, a l'utenti nun era pussìbbili cancillari lu còdici d'Explorer pi libbirari lu spazziu p'un browser altirnativu, senza succissivi gravi prubblemi di funziunamentu dû sistema upirativu. La spriggiudicata pràttica cummirciali aduttata di Gates nta l'anni e la dicisioni di Microsoft d'ammucciari nfurmazzioni essinziali di Winnows 95 'n appoi ncintivau lu sviluppu dû sistema altirnativu GNU Linux ca ntô 2002 li stissi funziunari di Microsoft ammèttinu pò addivintari un ""prubblema"" dû puntu di vista cummirciali. Ntô 1996 fu sviluppatu Winnows 98 e ntô 1999 Winnows 2000. A mitati dû 1997 Microsoft mmesti 150 miliuna di dòllari acchisennu azzioni Apple senza
drittu di votu p'abbiari na cullabburazzioni ticnològgica e cummirciali senza pricidenti ntô 
munnu dâ nfurmàtica. L'accordu è voltu a raffurzari lu prucessu di ntigrazzioni dî sô 
piattaformi 'n ammienti Java."
full,x,"Microsoft pajau menu di 100.000 pî dritti dû sistema upirativu, cû nomu 86-DOS. Microsoft chiamau Patterson, ca la SCP nun avìa ligatu c'un cuntrattu sclusivu, p'adattari lu 86-DOS a l'IBM 5150 PC e appoi ô PC-XT di l'IBM. Lu sistema upirativu mudificatu è chiamatu MS-DOS. L'IBM si rifiutau di cumpirari la licenza di MS-DOS e allura Gates fici n'accordu secunnu cui avissi furnutu a l'IBM li sistemi upirativi pâ nova lìnia di ""personal computer"". L'IBM a sò vota mudificau liggirmenti lu sistema upirativu e lu chiamau PC-DOS. Steve Jobs di l' Apple vitti Smalltalk ô PARC dâ XEROX e uttinni la cullabburazzioni di Bruce Horn dû 1981 ô 1984 pi sviluppari un PC cu ntirfacci gràfica Lisa. Nun essènnuci lu tempu pi sviluppari 'n sistema upirativu object-oriented supra n'àutru sistema, si manteni parti di l'apparenzi sterni. P'asempiu Apple aduttau un ""mouse"" c'un sulu buttuni mmeci di tri."
full,x,"N'ulteriuri tipu di classificazzioni pò essiri ligata ô gradu alcolicu, ginirarmenti misuratu 'n pircintuali d' alcol supra lu vôlumi dâ bivanna (ABV, Alcool By Volume), o â quantitati di zuccari firmintabbili prisenti ntô mustu prima dâ firmintazzioni misuratu 'n gradi Platu. Stu tipu di tassonumia hàvi particulari significatu pi la gnustria e lu fiscu. Ogni nazzioni hàvi dinuminazzioni carattiristichi ca dirivanu dâ tradizzioni."
full,x,"Livingstone e Tosh doppu lassàrunu lu gruppu divintannu artisti sulisti di successu. Gran parti dû sò travagghiu nizziali fu pruduttu di Coxsone Dodd ô Studio One. Si siparau dî Dodd, pi causa dâ prissioni finanziaria di chissu esercitata, e nni l'anni sittanta pubblicau chiddu ca veni cunziddiratu comu lu sò migghiuri travagghiu cu Lee Perry. Macari si l'accuppiata si sciarriava viulintimenti pâ cuncissiuni dî diritti, li dui s'attruvàrunu a travagghiari ancura nzèmmula nta l'anni ca vennnu appressu e ristaru amici finu â morti di Marley. Li canzuni di Bob Marley sunnu 'n gran parti rispunzàbbili dâ diffusioni dâ musica reggae fora dâ Giamaica. Firmau cû l'itichetta Islann Records di Chris Blackwell nnô 1971, ô tempu assai nfluenti e nnuvativa. L'Islann Records pruducìa assai artisti di successu, fra cui li Genesis, John Martyn e Nick Drake. Marley era notu macari pâ sò divizzioni â riliggiuni rastafariana."
full,x,"Bohemian Rhapsody è na canzuna dî Queen, scritta di Freddie Mercury e pubbricata comu unnicèsimu síngulu nnô discu A Night at the Opera dû 1975. Fu pubbricata 'n virsioni síngulu, cû b-side ""I'm in Love with My Car"", lu 31 di uttúviru 1975. La canzuna è famusa pâ so particulari struttura musicali: difatti, la diffirenza dû clàssicu branu dî Queen, ca nun è prisenti arcuni riturnellu, ma si annu diversi parti principali un ntroducimentu cantatu a cappella, un sigghimentu 'n stili ballata ca finisci cu un assolu di chitarra, un passaggiu d'òpira, e na sizzioni di hard rock. Quannu fu misa comu primu síngulu discugràficu di l'album A Night at the Opera lu 31 di uttùviru 1975, la canzuna ottenni súbbutu un granni successu, arristannu â punta cchiú àuta dâ classífica ngrisa pi novi simani e arrivannu a vinniri cchiù di un miliuni di copii ntô jinnaru dû 1976."
full,x,"Li mura si sàrvanu finu a chiossai di 2 metri di autizza e a li vôti sàrvanuu la lìnia di posa di l'antichi travi dû tettu. Ni certi casi s'attruvau macari lu stratu di ntònacu ca rivistiva li mura dâ parti d'intra. Ntî na di li strutturi è ancora sana la porta di trasuta, cu li stìpiti e l'architravi. La isata era custruita 'n madduni crudi, caudiati cû suli, probabbirmenti rializzati 'n sèrii datusi cà quasi tutti prisèntanu li stissi misura (60 x 60 x 15 cm). Na prima fasi di vita di stu quarteri, è datatu a lu pirìudu dâ funnaziuni dâ culònia greca (VIII seculu a.C.). Lu situ si sviluppau ni lu VI sèculu, nzinu a la so' distruzzioni doppu lu 480 a.C., prubabbirmenti pir causi naturali, addiforsi un marimotu: tracci di n'avvinimentu traumàticu si vìdunu ntê mura sdirubbati di un pocu di càmmiri d'abbitazzioni."
full,x,"In pussessu di un granni talentu artistico, May è canùsciutu puru pi lu suonu, ca lu renni subbutu ricanuscibbili. May fù unu ri primi chitarristi ca utilizzò lu tapping. Tra chiddi ca si ispiranu a Brian May ci su Steve Vai e Joe Satriani. Dopu i primi dui album, Queen I ru 1973 e Queen II ru 1974, i Queen vannu 'n tour comu supportu di Mott the Hoople. A causa di na ziringa nfetta, usata pi iniettari un vaccinu, Brian s'ammala ri epatite, ca comunche unnu firma ri travagghiari o terzu album ru gruppu, Sheer Heart Attack, ca appi un bonu successu. Lu 1975 è l'annu ra svolta: cu l'uscita ri l'album A Night at the Opera, i Queen addiventanu famusi na tuttu lu munnu."
full,x,"Lu trattatu avi comu funzioni di aumintari la rapprisintanza e la visibbilità pulitica di l'unioni, n particulari cu l'istituzzioni di la carrica di prisidenti di l'Unioni, e ô stissu tempu di pirmettiri na gistioni dî dicisioni distinata a passari di un riggimi all'unanimità ôn riggimi a duppia maggiuranza pô nùmmuru di paisi e pâ pupulazzioni ca rapprisentanu. Ntô 2012 l'accademia svidisi dicisi di dari lu premiu Nobel pâ paci all'Unioni Europea pi lu sò cuntribbutu â pacificazzioni dû cuntinenti europeu, òpira ca l'Unioni Europea cauzziona cu successu nun sulu n Europa ma puru ntê Paisi dô bacinu dû Meditirraniu e ntî àutri banni dû munnu. Ô mumentu dâ primiazzioni ci foru na certa quantitati di pulèmichi. Si dissi ca chistu era un premiu Nobel postumu ê custruttura di l'Unioni Europea di l'anni '50, e dî dicenni addoppu, comu Charles di Gaulle o Konrad Adenauer."
full,x,"Secunnu lu médicu Paulu Mantigazza, patulogu e iggienista, lu café - cuntrariamenti a chiddu ca cumunimenti si penza - nun favorisci 'n arcunu modu la diggistioni; tuttavia pò essiri fatta na distinzioni: lu criteriu pò essiri rifirutu a chiddi a li quali lu café nun pruvoca eccitazzioni particulari, mentri pi chiddi sinzibbili â bivanna, pò purtari la sô azzioni macàri supra lu nervu pneumugastricu; e è un datu di fattu nnigabbili ca ponnu diggiriri megghiu (e l'usu mmarsu di pigghiari na tazza di bonu café doppu un lautu pranzu nn'è na tistimunianza, mancu troppu nniretta). Prisu â matina a dîunu pari ca lu café sbarazza lu stommacu dî risidui di na mpirfetta diggistioni e lu pridisponi a ua culazzioni ciù pititusa (adduciutu e allungatu cu acqua pò anzi sustituiri la prima culazzioni). Prima di mittirisi 'n viaggiu lu café nun è cunzigghiatu, siddu nun doppu aviri manciatu."
full,x,"Caltaggiruni (Caltagirone nnû talianu) è un cumuni di 35 709 abbitanti dâ Città metrupolitana di Catania. È luntana 68 km dû sò capulocu pruvinciali Catania e 195 km dû sò capulocu riggiunali Palermu. È lu chintu cumuni cchiù populatu dâ Città metrupolitana catanisi e lu primu pi grannizza tirritoriali. È ntrê 25 cumuna dâ Sicilia pi populazziuni e lu chintu pi grannizza. È sedi piscupali (Piscupatu di Caltaggiruni, nnû talianu Diocesi di Caltagirone) dû 1816. È capulocu di'n granni cumprinsoriu tirrituriali, chiamatu nnû talianu Calatino e Sud-Simeto (macari canusciuti comu li paisa caltaggirunisa), chi è nnâ parti miridiunali di l'enti metrupolitanu di oji. Centru urbanu misu centralmenti ntrâ Sicilia cintrali, chiddha urîntali e lu liturali miridiunali, è celebri pâ pruduzziuni dâ ciramica, la quali la renni lu majuri centru riggiunali e unu dî cchiù mpurtanti d'Italia."
full,x,"Sunnu li stissi fugghiamara ca accumpàgnanu la particulari raffiurazzioni dû Cristu n cruci pî vìi cchiù digradati dâ citati, la sira dû Venniridìa Santa, abbruciannu assai ncenzu e accumpagnati dâ Rial Maistranza, vistuta a luttu. La sira dû Sàbbatu santu, nta na scalunata assai suggistiva, accuminza la rapprisintazzioni dâ ""scinnenza"" (è na rapprisintazzioni sacra nterpritata di attura nisseni giùvini e vèninu cuntati lu prucessu a Gesù, la Via Crucis pi li vìi dû centru stòricu nissenu, la crucifissioni di Cristu a lu Calvariu, ricustruutu n chiazza Garibaldi, e la Risurrezzioni). La Simana Santa a Caltanissetta si cunchiudi la matina dâ dumìnica di Pasqua, quannu lu sìnnacu, lu vìscuvu e tutta la Rial Maistranza sfìlanu pi li vìi dû centru stòricu e, arrivati n chiazza Garibaldi, fannu avvulari li palummi janchi pirchì Gesù arriviscìu e pirchì c'è la paci ntô munnu."
full,x,"C., c'agghiunceru ô nomu urigginariu lu prifissu Q'a lu'at (casteddu) ca liggemu ntô nomu Qalat-an-Nissa , lu casteddu dî fìmmini. Ntô 1087, vinni strappata a l'Àrabbi e addivintau pussidimentu nurmannu di Ruggeru I di Sicilia, la citati accuminza a chiamàrisi Calatanesat, succissivamenti canciatu n Caltanixettum, e veni trasfumata n fèudu pi vari mèmmira dâ sò famigghia. Cunnividìu li sorti dâ Sicilia e particularmenti ntô pirìudu spagnolu duranti lu quali patìu spissu la caristìa. Ntô 1407 passau a li Moncada di Patarnò e a iddi ristau nzinu â supprissioni dâ fiudalitati n Sicilia, ntô 1812. Ntô frivaru dû 1567 lu casteddu di Petrarussa sdirrubbau a càusa d'un tirrimotu e ristaru n pedi sulu li rasti di dui turri, visìbbili ancora oi. Ntô 1718 Caltanissetta fu unu dî centri dâ rivolta antisavuiarda n Sicilia, custrincennu l'asèrcitu savuiardu a abbannunari la citati."
full,x,"Asistìa ntô fèudu un poju rucciusu, cu n cima na schianata vasta unni s'attruvava na massarìa dû fèudu. Tali poju era vicinu a diversi surgenti d'acqua mpurtanti e era attravirsatu di na diramazzioni dâ ""Reggia Trazzera"" ca passava a urienti. Lu Baruni pruvvidìu sùbbutu â custruzzioni dâ Cresia e dâ Castiddanìa: la cresia, la matrici attuali, fu didicata a San Giuvanni Vattista. La facciata dâ cresia taliava a punenti e custituisci n pràttica lu tranzettu di l'attuali. La Castiddanìa era un cumplessu di custruzzioni ca sirvìanu pi l'uffici pùbbrici e pâ risidenza dû Castiddanu, numinatu dû Baruni. S'attruvava ntâ Chiazza XX Sittèmmiru attuali e fu sdirrubbata a l'accuminzagghia dû 1900. Li casi e li tirrena èranu gravati di canuni enfitèutici la cui riscussioni durau nzinu a quarchi dicenniu fà."
full,x,"Dâ difinizzioni nni veni ca l'unità di misura dû campu elettricu è 

N
C

{C}}}

, zoè newton/coulomm (echivali a 

V
m

{m}}}

, zoè volt/metru); e ca lu campu elettricu è rilativu a la pusizzioni dâ carica. Calculari lu campu elettricu pò risurtari diffìcili pi chissu cummeni raggiunari 'n tèrmini di travagghiu."
full,x,"Si la càrica cunziddirata eni pusitiva, li lìnii dû campu si dìciunu niscenti (s'irraggianu 'n tutti li dirizziuni a cumiciari dâ càrica) e la càrica eni difinita surgenti; siddu la càrica cunziddirata eni nigativa, li lìnii dû campu sunnu diciuti trasenti (sunnu diriggiuti agghiri la càrica) e la càrica veni difinita puzzu."
full,x,"Lu vettura 'n chestiona pò venira scrivutu 'n generala comu prodottu scalara dlu modulu 'ppe lu versura soi
ma 'nto lu casu specificu, quannu cioè s' ava a cchi fara ccu armenu dui carichi alettrichi 'ppe ogn'na dli quali si ponnu 'nnividuara un vettura, si ponnu avira du' situazioni:
1) si 'a prima carica 

q

1

}

 ava lu stessu signu d'a secunna carica 

q

2

}

 allora 

F
→

1
s
lu
2

=
−

F
→

1
s
lu
2

}_{1su2}}=-{{\vec {F}}_{1su2}}}

 (cioè 'a horza cchi 'a prima carica subiscia d'a secunna ava uguala 'ntesità e versu oppostu d'a horza subbita d'a secunna ad opera d'a prima) qiunni 
2) si i dui carichi hannu signi oppusti allora
Si si minta 'nto lu spaziu un corpu estesu e 'ntra i vicinanzi 'na carica q ditta carica 'e prova , lu corpu risenta dlu campu elettricu d'a carica 'e prova e subba 'a superficia sua esta distribuita unformementa 'na carica Q."
full,x,"p
. →

=

ρ

s

⋅

r

s
f
. p
. 3

ε

0

⋅

Lu

r

^

}}={\frac {{\rho _{s}}\;\cdot \;{r_{sf.p.}}}{3\;\varepsilon _{0}}}\;\cdot \;{\hat {U_{r}}}}

, 

E

c
a
v
i
t

→

=

ρ

s

⋅

r

c
a
v
i
t

3

ε

0

⋅

Lu

r

^

}}={\frac {{\rho _{s}}\;\cdot \;{r_{cavit}}}{3\;\varepsilon _{0}}}\;\cdot \;{\hat {U_{r}}}}

, chinni 

→

E

t
o
t

→

=

ρ

s

⋅

 

r

s
f
. p
. −

r

c
a
v
i
t

 

3

ε

0

⋅

Lu

r

^

}}={\frac {{\rho _{s}}\;\cdot \;{ {r_{sf.p.}\;-\;r_{cavit}} }}{3\;\varepsilon _{0}}}\;\cdot \;{\hat {U_{r}}}}

S'immaggina 'a presenza di un cilindru cchi vena tagghiatu a metà d'a lamina. Φ

E

=

∮

s
lu
p
. l
a
t
. E
→

Lu

n

^

d

A

+
2

∮

b
a
s
."
full,x,"Pi la sò pruspiritati agrìcula, funnata suprattuttu supra la cultura dî vigniti di racina di tàvula, Caniattì fu annuvirata ntô 1987 tra li Cento Comuni di la Piccola-Granne Italia. La citati è di sèculi lu centru cchiù mpurtanti longu la dirittrici di cumunicazzioni - oi stratali e ferruviari - ntra Girgenti e Cartanissetta (e di ccà versu Catania e Palermu). Li protagunisti dâ vita citatina dû novicentu caniattinisi sunnu tanti e annuviràrili tutti fussi mpussìbbili. Èccunni arcuni:
Diegu Cigna (farmacista, omu pulìticu, sinnacalista) - Dumìnicu Cigna (avvucatu, giurista, omu pulìticu, pueta) - Giuvanni Guarinu Amella (avvucatu omu pulìticu, giurnalista) - Dumìnicu Missina (sinnacalista, omu pulìticu, cuupirativista) - Gaitanu Rau (avvucatu, omu pulìticu) - Giuseppi Alàimu (giurnalista, scritturi) - Àncilu La Vecchia (giurnalista, stòricu) - Vicenzu Alàimu (cumannanti dî Guardi Municipali, omu pulìticu) - Sarvaturi Sanmartinu (omu pulìticu) - Munz."
full,x,"A la fini di lu XV sèculu, lu Miditirraniu avìa ancora na mpurtanza priminenti ntô cummerciu europeu, ma li scuperti geografichi spòstanu l'assi ecunòmicu europeu versu l'Atlanticu e acchisiscinu mpurtanza Sivigghia, Cadici, Ammersa, Londra e Amsterdam. Nunòstanti zò li bancheri taliani rèstanu li cchiù attivi e àbbili 'n Europa, la pruduzzioni dâ seta ntô XVI sèculu è quasi un munupoliu talianu, Firenzi e Vinizzia pruducinu priggiati vitrerii e ntô Milanisi e ntô Briscianu sunnu assai sviluppati la mitallurgia e la fabbricazzioni d'armi. Carrara esporta li sò marmi/marmuri, edilizzia, tipugrafia e editoria (Manuzziu a Vinizzia) sunnu li cchiù prugriditi d'Europa. L'agricultura, grazzî a l'estisi òpiri di bunifica cunsenti un ncrimentu dâ pruduzzioni, e l'Italia pò espurtari ciriali."
full,x,"N'argumintazzioni muderna mpurtanti è ca lu capitalismu simpricimenti nun è un sistema, ma surtantu un nsemi di dumanni, prubblimatichi e assirzioni riguardanti lu cumpurtamentu umanu. Simili â bioluggìa o a l'ecoluggìa e â sô rilazzioni ô cumpurtamentu animali, cumplicatu di lu linguaggiu di la cultura e di l'idei umani. Jane Jacobs e George Lakoff argumintaru siparatamenti l'esistenza di n'etica dû guardianu funnamintarmenti ligata â cura e â prutizzioni dâ vita, e di n'etica dû cummircianti cchiù ligata â pratica, esclusiva tra li primati, dû cummerciu. Jacobs pinzava ca li dui avissiru sempri stati siparati ntâ storia, e ca quarsiasi cullabburazzioni tra d'iddi fussi curruzzioni, zoè quarsiasi sistema unificanti ca pritinnissi di faciri assirzioni riguardanti ntrammi, sarìa simpricimenti a lu sirvizziu d'iddu stissu."
full,x,"A dicèmmiru di 1998 avi participatu ('n rapprisintanza di l'Italia) a l'IBM Word Music Festival di Belo Horizonte 'n Brasili, classificànnusi a lu primu postu ntâ classìfica di gradimentu stilata di lu prùbbicu e dâ crìtica dâ Rassegna brasiliana. A marzu di 1999, pruduttu di l'AICS, avi pubbricatu Pesah elabburazzioni pi coru pulifònicu e archestra di càmmira dî lamintazzioni dû Venniridìa Santu 'n Sicilia. Di fini giugnettu a li primi d'austu, urganizza e diriggi (sinu dâ stati dû 2000) LITHOS-transiti a sud est, na rassegna nazziunali di mùsica pupulari e novi tinnenzi, cu di l'itinerari timàtici c'attravèrsanu la pruvincia di Sarausa. La Rassegna st'annu è junta â sò sèttima edizzioni. Ntô cuntempu è mpignatu ntôn rilivamentu di li finòmini etno-musicali di l'Ibblei sarausani; e sta cunnucennu na ricerca, cu riggistrazzioni supra lu campu, supra li canti dû travagghiu e supra la mùsica sacra dî paiseddi dâ pruvincia."
full,x,"A lu regnu di Carlumagnu ci si rifirisci spissu comu ô Rinascimentu carulingiu a causa dû ciuriri di scola, littiratura, 
arti e architittura. Tanti dî clàssici Latini supravvissuti foru cupiati e prisirvati dî sculari Carulingi. Zoccu fu favuritu macari dâ custruzzioni dâ règgia riali d'Achisgrana. La dimora dû reghi francu era nfatti un locu di ritrovu pi diversi pirsunalitati di spiccu dû munnu riliggiusu e ntillittuali di l' èbbica. 'N stu pirìudu ci fu macari la nascita dâ scola muderna, puru siddu comegghiè idda era n'istituzzioni di stampu riliggiusu e nun statali. Nunustanti chistu, però, Carlu ristau analfabbeta pi la majuri parti dâ sô vita e mparau a lèggiri e a scrìviri sulu versu la fini dî sô anni. La natura pan-europea dî ndrizzi di Carlumagnu s'evinci di l'urìggini di tanti di l'òmini ca p'iddu travagghiaru: Alcuinu, Anglusassuni; Tiudulfu, Visigotu; Paulu Diàcunu, Lungubbardu; Angilbertu e Egginardu Franchi."
full,x,"Lu 2003 arriggistra lu primu showcase talianu di MTV, ca nesci appoi cu lu tìtulu Un sorso in più. Lu 12 di maiu di 2006 pùbbrica ""Eva contro Eva"" anticipatu di lu sìngulu Signor tentenna. A l'album partècipanu noma ccillenti tra cui la cantanti africana Angeliche Kidjo ca duetta ntô branu Madre terra. Ntô sittèmmiru di lu 2006 nesci lu secunnu sìngulu Tutto su Eva. N cuncumitanza cu la nisciuta di Eva contro Eva Carmen parti n tour, Dal Simeto a lu Tamigi è lu tìtulu. Un viaggiu, 'n autobus, ca parti dâ sò Sicilia (lu Simetu è un ciumi sicilianu c'attraversa Catania), acchiana tutta la pinìsula pi appoi passari la fruntera e fàciri tappa macari nta arcuni capitali europei."
full,x,"A sfilata dû “Carnival Tuesday” o Màrtiri Grassu jè nticipata dall'assembramentu di numerusi e affuddate bann chi cumincia prestu quannu cintinara di migghiara di fijuranti in custume, secunnu lu tema dâ propria sezzioni e gruppu màscaratu, si spieguno pî l'ammassamentu ordinatu e lu corteu dô protocollu e pircursu prestabilitu. Ogni banna segui un cuncettu prestabilitu: storicu, mitologicu, attuali o tropicali, cuncetti chi ponnu seguiri variazzioni a secunna di sezzioni chi cumpungunu i gruppi senza mai alluntanarisi dû tema princìpali. L'itinerariu dû corteu prividi lu transitu attraversu lu “Queen's Park Savannah” lu cchiù granni parcu citadinu unni di frunti a telecameri e na giuria i vari sezzioni di gruppi scatinunu lu propriu dinamismu pi la cunchista dû titulu di ""Champion Bann"" e essiri primiata cû titulu ""Mascherade Bann of the Year""."
full,x,"Tìnciuti dî cioccolatti, grassu, ùogghiu e pittura, pìci, melassa, banni bucianti di figuranti mimunu diàvuli, dimoni, mostri e fùodditti scurdannusi ogni inibbizzioni e scìummicannu lu scantu dû scuru, ricaccannu l'esprissioni cuntenta, filici e fistusa dê schiavi ntê fistiggiamenti pî la riattruvata libbirtà dâ schiavitù cuncessa ntô 1838. Esprissioni dâ libbirtà riattruvata, rasenta l'eccessi propriu ntâ riproposizzioni dî riti dû Carnaluvari, jè ipotizzabili chi cetti tradizzioni J'Ouvert riportinu â memoria i dìsordini civili di Portu di Spagna, quannu â genti si nzimmava d'ùogghiu o virnici o pìci p'evitari d'essiri ricunusciuta. Si lu Màrtiri jè lu iùornu dâ festa, dî sensi, dû divertimentu, lu J'Ouvert jè lu iùornu dâ giuiusa rievocazzioni, dû ricunuscimentu dî propri radici, d'affermazzioni d'appartininza incancellabbili a identità culturali cunchiuduta e cunsolidata."
full,x,"Cù vìsita Casteltèrmini veni sùbbutu curputu dâ biddizza dâ granni Chiazza Domu unni s'attrova la maistusa Matrici, custruita ntâ prima mitati dû '600 ca custudisci priggèvuli òpiri comu: li stàtui ncantèvuli dû sculturi Micheli Cartaggiruni nciuriatu “lu Quarantinu”, dui teli dâ scola dû Velaschez dui dipinti di patri Fidili Tirritu di San Brasi, giuielli veri dû '700 sicilianu. Â fini di lu Càssaru Ummertu s'attrova la cresia di San Giuseppi posta supra un basamentu rucciusu, ci si accedi attraversu na scalunata granni. La sò facciata semicirculari è na tistimunianza splènnida dû Baroccu Sicilianu. Lu sò pruspettu è di anni ripruduciutu nta quasi tutti li scenografìi dî trasmissioni televisivi RAI dû riggista Micheli Guardì. A circa tri chilòmitri dû centru abbitatu s'attrova l'èrimu di Santa Cruci ùnica cresia a nun aviri na data di nàscita pricisa, ci si custudisci na granni cruci di lignu paleocristiana."
full,x,"Li cunnizzioni di travagghiu dî surfarara èranu assai duri, si sfruttàvanu li carusi nun c'era arcuna tutela e sicurizza, travagghiàvanu n cunnizzioni quasi disumani e arricivìanu na paja ca a malapena ci pirmittìa di supravvìviri. La storia dâ Cozzu-Disi è purtroppu custillata di diversi gravi disastri ca pruvucaru tanti vìttimi e mmàlidi. Picca anni di travagghiu ntê mineri minàvanu la saluti dî giùvini surfarara. Ntô 1884 li giùvini surfarara ca si prisintaru n Sicilia â vìsita di leva militari foru 3672, ma d'iddi surtantu 203 foru dichiarati àbbili. N'àutra nnustria supra la quali si funnava l'econumìa di Casteltèrmini fu chidda dâ Montedison, appoi Italkali, pi la lavurazzioni dî sali putàssici, ca dava travagghiu a circa duccentu opirara. Pi tanti anni vantu di Casteltèrmini fu la pasta pruduciuta dû Pastificiu San Giuseppi ca vinìa mannata nta vari parti dâ Sicilia."
full,x,"Ppi tuttu l'annu, Catania è arrusbigghiata macari di notti: lu centru stòricu è sempri chinu di genti ca affudda na grannìssima quantità di pizzerìi e pub, unni si esibbìscinu tantìssimi gruppi musicali, ca hannu fattu ri-battizzari Catania “la Seattle di l'Italia”. Oltri a jiri a manciari quarchi cosa ntê pub e sèntiri un pocu di mùsica, ci sunnu tantìssimi tiatri, unni si esibbìscinu tutti li maggiuri cumpagnìi tiatrali taliani e tiatri unni dùnunu cummedi dialittali, o tiatru d'avanguardia, o avan-spittàculu, o cabaret; ci sunnu tantìssimi cìnima; ci sunnu dui bowling; ci sunnu pisti di pattinaggiu; ci sunnu tantìssimi discutechi; ci sunnu assai pizzerìi e risturanti câ pista pi l'abballu oppuru cû pianu-bar; ci sunnu cìrculi curturali; cineforum .. A Catania, si pò nèsciri dâ casa e èssiri sicuri d'accuntrari quarchi amicu cu cui passari la sirata. 2000 a.C. - Li Sicani / XI sec. a.C. - Li Siculi
729/278 A.c."
full,x,"La citati di Catania nun è carattirizzata sulu ppi la prisenza di l'Etna, ca la si vidi custantimenti di unni egghè cu lu sò granni conu, ca si nni senti sempri la cumunioni nta tutti li cosi: ntê casi fatti cu la sò petra, ntê strati fatti chî bàsuli di lava, nta costa uni lu mari addisegna scurturi nta li scogghi nìuri di petra lava."
full,x,"Lu me viaggiu l'aiu fattu; ora tornu 'n Palermu; ma prima di pàrtiri ti fazzu na carta accussì: ca chista e' figghia mia, ed e' na principissa riali.»
Iddu parti, e Catarina dappressu. Comu Catarina junci 'n Palermu, va a la casa di so patri, e si va a nfila nta lu trabuccu. Junci lu Riuzzu; prima pinzeri nun avi, di jiri a gràpiri lu trabbuccu:
 «Catarina! comu si'?»
 «Bona!»
 «T'avi pintutu di la timpulata chi mi dasti?»
 «E cu nni parra! Pinzati la timpulata chi v'hê dari.»
 «Pènzacci, Catarina, sai! Jo mi maritu»
 «E vui maritàtivi. A vui cu vi teni?>»
 «Ma si tu ti nni penti, tu si' me mugghieri!»
 «No.»
Lu Riuzzu nun sapennu cchiù chi fari nesci a diri ca la mugghieri cci murìu, e avi bisognu di maritàrisi arreri. Scrivi pi li ritratti di li figghi di li Re pi maritàrisi."
full,x,"Lu Riuzzu tri voti lu jornu cci affacciava:
 «Catarina, ti nni penti di la timpulata chi mi dasti?»
 «Chi m'hê pèntiri? Pinzati la timpulata chi v'hê dari.»
Li mastri travagghàvanu a fari lu suttirraniu: ogni vinti passi un architravatu e un fanali. Comu fu lestu, idda facìa, ca aspittava ca lu Riuzzu chiuija lu trabbuccu, poi si nni passava nni so patri, e accussì java a fari cilenca. Passannu na picchidda di jorna, a chistu cci cuminzaru a vunciari li capiddi; grapi lu trabbuccu:
 «Catarina, jo vaju a Nàpuli; m'avi' a dici nenti?»
 «Tantu piaciri: divirtìtivi, e quannu arrivati scrivìtimi ma sapiti chi si soli diri? Vidi Nàpuli e poi mori; nun facemu ca muriti!»
 «'Nca mi nni vaju?»
 «Ma quannu! ancora ccà siti?» E lu Riuzzu si nni jìu. Comu si chiuji lu trabbuccu, curri Catarina nni so patri:
 «Papà, ora e' lu casu di dàrimi ajutu."
full,x,"Siddu vulevi chissu, caru Auturi,
di 'n'autra manera avevi a fari:
appena ti sintevi li duluri,
cúrriri supra l'àstricu e gridari:

""Ajutu!... Ajutu!... Staiu parturennu! Mi servi la mammana!... A cu' ci mannu?... Signuri mei, sa chi staiu facennu?!.... Curriti tutti a mia, m'arraccumannu!...""
E poi fáriti vidiri sudatu.....,
all'occhi toi stissi ammaluccutu
ppi 'ssu purtentu c'avi sbrucculatu,
ccu tanti sforzi e ccu duluri acutu... Doppu pagari dui, tri tammurina
e fari vanniari ca Centona
era 'na maravigghia, 'na rigina,
'na santa spiccicata di la cona!... Avissi vistu si curria la baria,
quantu patrozzi ccu tantu di boria,
quantu muschittarii 'ntrunari l'aria,
quantu campani sfirràrisi a gloria!... Immeci..... E chi vo' diri ca pri chissu
la genti bona m'avi mannatu a spassu? Non aiu fattu carrera lu stissu,
di jornu in jornu allungannu lu passu?"
full,x,"lu mumentu dâ ricchìssima pruduzzioni di statuetti funiràri di terracotta, saputi sèntiri tanacrìni, accussì beddi e ccu tanti suggetti, comu eroi, di li e armali. Accussì fu ca Centorbi si varagnò lu titulu di Tanagra dâ Sicilia. Dui beddissimi asimplari s'attrovanu ntô Museu Pepuli di Tràpani. La mpurtanza dâ citati è addimustrata videmma dâ ricca pruduzzioni di muneti dô pirìudu. Agghiri ô 404 a.C. Centorbi passò n manu dô tirannu Damoni alliatu di Diunisiu I di Sarausa; Ntô 368 pigghiò putiri Nicotemu e cuvirnò nzinu ô 339 a.C., annu nta lu quali lu sarausanu Tumoliuni lu costrincìu a scapparisinni. Vintisett'anni doppu la citati cascò n manu di ddu tintu reghi sarausanu di nomu Acatocli. Ntô 263 a.C."
full,x,"Li studiusi pinzanu ca un sèculu primma dâ funnazioni di Roma, li Siculi, pòpulu d'uriggini prubbabbirmenti innu-aria ca migrò n Sicilia casi sicuru primma dû X seculu a.C., si sciggheru lu postu adattu n pusizzioni ca nun si putìa pigghiari mai câ forza e cci custruìu la citati. La citati alleggiu si trasfurmò n citati greca e criscìu assai cu cuverni na vota a cumannu assulutu, ditti tirannìa, n'àutra vota dimucratichi. Dintra a la secunna mitati dô IV seculu a.C., si sviluppò na mpurtanti pruduzzioni ciràmica di bedda arti cu un granni assurtimentu di ficuri e coni dilicatamenti culurati. Ntô sèculu doppu la pruduzzioni criscìu di calitati e di liveddu; si pruducìanu vasi granni a tanti culuri mmiscati, cu gustu e maistrìa e cu dicurazzioni arripurtati. Ma fu ntô III sèculu a.C."
full,x,"Chiamarunu na forti fonti di punti vicinu ô centru di chista cintura ""Sagittarius A"", capennu ca s'attruvava ntô centro dâ nostra galassia, nunustanti fussìru 32 gradi a sud-ovest dû centru galatticu pìnsatu 'n chidda epuca.[7]
Ntô sistema di cuurdinasciuti iquaturiali, chisti cuurdinasciuti sunnu: Ascensioni ritta 17h 45m 40,04s; Declinazzioni −29° 00′ 28,1″.[8]
Lu parsec cintrali ntornu a Sagittarius A cunteni cintinagghia di stiddi. Nunustanti a granni parti di chisti suunnu vecchi stiddi russi ncapu a sichenza principali, sunnu prisenti puru divìersi stiddi di granni massa: sunnu stati nfatti arrìcanusciuti cchìu di centu stiddi di pupulazzioni OB e di Wolf-Rayet, li quali parinu essìri nasciuti a secuitu di un unicu eventu di furmazziuni stiddari ca appi luogu picca miliuna di anni fa. L'esistenza di chisti stiddi rilativamenti giovani fu na surprisa pî l'esperti, cha pinsavanu câ forza mariali dû purtùsu nìuru avissi cuntrastatu a furmazzioni di chisti stiddi."
full,x,"A maggiuri parti di chisti 100 stiddi giovani e massicci pari cuncintrarisi dintra di unu di dui dischi, cchìuttostu ca distribuiti casualmenti dintra lu parsec cintrali. Chista osservazzioni tuttavia nun cunsenti di trarri cunclusioni difinitivi a chistu puntu. A formazzioni stiddari nun pari essìri prisenti ô centru galatticu ì, puru si lu discu circumnuclìari di gas moleculari ca òrbita ntornu ô centru dâ Via Làttia a dui parsec pari un situ abbastanza favurìvuli pâ formazzioni stiddari. Lu travagghìu prìsintatu ntô 2002 da li scinzati Antony Stark e Chris Martin ca mappanu a dinsitati dû gadi 'n na riggìuni di 400 a.l. ntornu ô centru galatticu avi rivìlatu un aneddu accumulanti cu na massa diversi miliuna di voti supiriuri a chidda sulari e vicinu â dinsitati critica pâ formazzioni stiddari."
full,x,"Ernesto Che Guevara (Rosario, Argintina 1928 La Higuera, Bolivia 1967) cummattenti rivuluzziunariu latinu-miricanu. Ernesto Che Guevara nascìu a Rosario lu 14 di giugnu dû 1928, figghiu di Ernesto Guevara Lynch, di urìggini irlannisi e baschi, ca avìa na piantagioni di jerba mate, e Celia di la Serna. A l'ità di dù anni, doppu un bagnu ni un turrenti, manifesta lu primu attaccu di àsima. Nnô 1934 accumincia a frichintari la scola elementari a Alta Gracia, nnâ pruvincia di Còrdoba, macari si spissu è la matri a fari di maistra picchì lu picciriddu è ubbligatu a stari curcatu pì àsima ca lu turmenta. Nascìa ni stu pirìudu lu sò amuri pâ puisìa di Neruda, Garcìa Lorca e Baudelairi. Nni l'anni dî scoli supiriuri, 1940-1944, Ernesto s'antiressa 
ô jocu dû rugby - è ccà ca veni suprannuminatu ""Fùser"", lu ""Furibonnu Serna"" - e apprufunnisci la passioni pì li scacchi."
full,x,"Accumenza prugrissivamenti a diffirinziàrisi macari la mintalitati dî Crèsî latini rispettu a chiddi grechi, e chî cuncili ecumènici s'assisti a na difinizzioni ricurusa di l'urtudòssia e â furmazzioni di un linguàggiu tiulòggicu spicìficu cristianu, mutuatu dâ filosufìa greca. Chistu cumporta videmma lu distaccu d'arcuni crèsî ""ètnichi"" di l'álviu dâ Granni Crèsia (vidi Crèsî urintali antichi), c'oramai veni cumunimenti nnicata comu Crèsia cattòlica e urtudossa. A li voti lu tèrmini veni mprupiamenti usatu pi nnicari lu cleru, zoè li vattiati c'arriciveru l' òrdini sacru. Nunustanti lu tèrmini Crèsia sia pròpiu dû cristianèsimu, videmma àutri cumunitati nun cristiani p'analuggìa si difineru o foru difinuti Crèsî."
full,x,"N'antagunismu evidenti già ntô giuramentu d'Ippòcrati, ca vieta tassativamenti di 'pratticari lu tagghiu dâ petra', la litotumìa, ritinuta attu chirurgicu nnegnu d'un mèdicu, o ca vidi la Cresia medievali avucari a idda la midicina rifiutannu di manera assuluta la pràttica chirùrgica pirchì cruenta e spriggèvuli, p'agghicari â fini dû sèculu XVII quannu ancora accadìa ca un chirurgu, passannu a studiari midicina p'emancipari la propia cunnizzioni, era obbrigatu a suttascrìviri n'attu nutarili cû quali si mpignava a nun pratticari cchiù atti opiratori. La storia dâ chirurgìa pò èssiri distinta, sìa puru arbitrariamenti, nta tri fasi stòrichi:"
full,x,"Lu cioscu (o ciospu) è un niguzziettu ppi la vìnnita di vìppiti frischi priparati ô mumentu. La storia di li cioschi si perdi ntô tempu e la sò urìggini s'attrova sicuramenti nta li “acquaroli” ; chissi eranu vinnituri ammulanti di acqua e zammù o acqua e limuni e eranu prisenti nta quasi tutti li paisi dâ Sicilia e, speci nta la stati, dàvanu un sirvizziu assai apprizzatu di tanti cristiani 'n cerca di rifriggeriu. Ntô catanisi, l'acqua e zammù o acqua e limuni vinìa arrifriscata cu la nivi purtata di l'Etna, unni si nn'attruvava abbunnanti d'intra caverni di nivi pirenni."
full,x,"Lu tradizziunalismu dâ pinioni pùbbrica rumana fu prufunnamenti cutuliatu dâ ncunzueta prucidura triunfali e dî dicisioni pigghiati nta l'accasioni dâ Dunazzioni d'Alissandria: Cliupatra happi lu tìtulu di ""riggina dî reghi"", fu assuciata ntô cultu a Isidi e numinata riggenti di l'Eggittu e di Cipru cu Cisariuni; Lissandru Helios fu ncrunatu/ncurunatu suvranu di l'Armenia, Media e Partia, 
Cliupatra Sileni fu numinata suvrana di Cirinàica e Libbia, mentri Tulumeu Filaderfu fu ncrunatu/ncurunatu suvranu di Fènicia, Siria e Cilicia. La pulìtica di Cliupatra e Ntoni favurìu la riazzioni d'Uttavianu, ca accusau la riggina di minari lu priduminiu di Roma e cummincìu li Romani a dichiarari guerra a l'Eggittu. Ntô 31 AC li forzi navali rumani si scuntraru cu chiddi di Ntoni e Cliupatra ntâ battagghia d'Azziu. Vistu ca la battagghia era pirduta la riggina riparau a Alissandria cu parti dâ flotta, siquuta di Ntoni."
full,x,"Criticannu lu darwinismu suciali ca funcìa di justificazzioni â cumpitizzioni capitalìstica e ô mpirialismu, ntô sò saggiu Mutual Aid (1902) Kropotkin si pruponi di dimustrari comu tra li specii animali privàlinu la cuupirazzioni e l'armunìa. Propiu cuupirazioni e armunìa, senza nicissitati di na stratificazzioni giràrchica, avìssiru a èssiri li princìpi di l'urganizzazzioni suciali umana. Kropotkin pigghia p'asempiu li poleis grechi, li cumuni midievali e àutri spirienzi stòrichi comu asempi di sucitati autogistuti. L'ètica nun avissi a èssiri mposta dî liggi dî Statu ma scaturiri spuntaniamenti dâ cumunitati. Comu Bakunin, Kropotkin s'àugura la scumparsa dû Statu e la nstaurazzioni dûn cumunismu fidiralista, autogistutu e dicintratu. Nunustanti li divircenzi li sucialisti e l'anàrchici di varii tinnenzi foru unànimi ntô vidiri ntô Cumuni di Pariggi (1871) lu primu tintativu di parti dû muvimentu upiraru di criari na sucitati cumunista."
full,x,"Nta l'òpira Das Kapital (Lu Capitali), Karl Marx analizza comu li capitalisti cumpràssiru forza travagghiu di li travagghiatura uttinennu lu drittu di rivènniri lu risurtatu di l'attivitati pruduttiva comu prufittu (vidi Tiuria dû valuri pî dittagghi); chistu, secunnu Marx, porta a na nun justa e nun sustinìbbili distribuzzioni dâ ricchizza. Pi Marx era sulu chistioni di tempu: li classi travagghiatrici di tuttlu munnu c'avìa junciutu lu modu di pruduzzioni capitalista, pigghiata cuscenza di li sô cumuni ubbiettivi, si sarìanu junciuti pi ruvisciari lu sistema capitalista ca l'upprimìa, ridistribbuennu li ricchizzi suttratti di manera nun justa. Lu cunsiddirava un risurtatu nun evitàbbili dûn prucessu stòricu 'n attu, siddu lu svulcimentu dâ storia avissi siquutu la lòggica di na razziunalitati higgeliana, putènnusi comegghiè virificari, qualora lu sucialismu nun avissi arrinisciutu a mpunìrisi, lu mmarbarimentu dâ sucitati attraversu la ruina di tutti li dui classi 'n lutta."
full,x,"Papa Liuni XIV, (Chicago, 14 di sittèmmiru 1955). L'8 di maiu 2025, uri 18:09, elezzioni e nomina dû novu Papa, 267° succissuri ô sogghiu di Petru."
full,x,"Nta stu rumanzu dê Promesi sposi, s'attrova macari lu linguaggiu tìpicu mafiusu, comu si leggi ntô capìtulu “Vili”, unni li “bravi” di Don Rodrigo, doppu la “notte dill' imbrogli” e lu fallitu rapimentu di Lucìa, minàzzanu lu cònsuli dô paisi di nun fari dinunzia a l'auturitati supra a chiddu c'avìa succidutu, pi quannu havivi cara la spìranza di moriri di malattìa. Stu pinzeri di comu la mafia, o pi megghiu diri di comu lu cumpurtamentu di tipu mafiusu trasìu n Sicilia e nta tutta la pinìsula taliana, fu fattu di un studiusu eminenti di storia taliana e spiciarmenti siciliana. Chiddu ca è supra scrittu è libbiramenti pigghiatu e traduciutu di “Sicilia da conosciri e da amare” dô Prufissuri Santi Correnti. Lu stissu pinzeri vinni fattu di n'àutru granni sicilianu, Liunardu Sciascia, ca sutta veni ripurtamu pi cu avi la pacenzia di cuntinuari la littura."
full,x,"Nzoccu si metti e comu si fa (rizzetta ppi quattru cristiani) 

Nta na pignata, mittiti agghiu, cipudda frisca, carota e accia (tutti tagghiatti fini-fini), ogghiu extra vìrgini d'alivu e facìtili suffrìjiri; mmiscati lu tritatu di carni buvina e di maiali e mittìtili nta stissa pignata, facennu rusulari tanticchia; ora mittiti un pocu di vinu russu e arriminati finu a quannu lu vinu svapura; a stu puntu mittiti lu pumadoru pilatu e faciti còciri a focu lentu ppi quarchi dui uri, ntô frattempu salati e junciti pipi spezzi a secunnu lu vostru gustu. Nta ssu mentri, priparati la mulinciana tagghiata a feddi e frijuta; dui ova duri tagghiati a fidduzzi; 
lu prusciuttu cottu, lu furmaggiu tipu Garbanoni e la pròvula di auricchiu, tagghiati a fidduzzi; lu parmiggianu e lu picurinu macinati; dui ova sbattuti."
full,x,"Jennu arreri ntô passatu dâ Sicilia e dê diversi duminazzioni ca chista àppi, s'ascianu, a na a na, tutti li caseddi di ddu musàicu ca è lu patrimoniu gastrunòmicu ca avemu ntî li nostri jorna. Dâ Magna Grecia, arristaru ntatti li sapuri di l'alivi, dâ ricotta salata, dô meli, di l'agneddu â braci. Dû pirìudu rumanu nni venunu chiatti comu li sicci ncuti, li cipuddi ô furnu, lu maccu, na purea di favi nzapurita cu erva arumàtica, ca si conza cu l'ogghiu crudu e si mancia cô pani o câ pasta (è na pitanza sìmprici e sapurita, òi sempri cchiù rara: pi sèculi fu lu manciari dê cuntadini e dê sulfatara ca sâ purtavanu ntê campi o ntê mineri)."
full,x,"Salvatore (""Totò"") Cuffaro (Rafadali, 21 di frivaru dû 1958) eni un pulìticu sicilianu. Ntê scoli medî e supiriori studiau ntê Salesiani dû culleggiu ""Don Bosco Sampolo"" di Palermu. Nni l'anni '80 si lauriau n midicina e chirurgìa, e fici parti dû Cunsìgghiu di Facultà e dû Cunsìgghiu di Amministrazzioni di l'Universitati di Palermu comu rapprisintanti dê studenti. Dopu ca si pigghiau la spicializzazzioni n radioluggìa, participau a la criazzioni dû ""Centru Sicilianu Don Luiggi Sturzo"". Quann'era studenti avìa adirutu â Dimucrazzìa Cristiana, di cui fu diligatu riggiunali dû muvimentu dê picciotti e diriggenti urganizzativu pâ Sicilia. Ntô 1980 fu eliggiutu cunziggheri cumunali di Raffadali, unni era capugruppu dâ DC. Dopu cuntinuò la sò attività pulìtica 'n Palermu, n'àutra vota eliggiutu cunsiggheri cumunali dû capulocu."
full,x,"Genti pòvira, macari cinciusa, attruvava lu sò bajoccu pri accattarasinni, e cui è ca lu puteva fari, s'agghiacciava li vìppiti 'n casa. Lu scrusciu c'avvineva d'avanti a li negozzî di nivi arrivata di picca di l'Etna, pigghiava caràttiri di veru tumultu, picchì chisti vinèvanu assartati di na fudda scumpigghiata, ca pi un furasteri pareva si facissi n'omicidiu. ( W.Irvine, Letters on Sicily, pp. 28 30. Lonnon, 1813)

S'hai traduciutu n'artìculu o hai criatu na vuci e riteni ca sia lu casu di fàrila canùsciri picchì è cumpreta n tuttu, signàlila. Naturalmenti, sunnu boni accittati suggirimenti e canciamenti chi mìgghiùranu lu travagghiu. Signala na vuci Archiviu Talìa tutti l'articuli n vitrina"
full,x,"Nta tanti paisi, ci sunnu règuli siviri pi li rapportu sissuali e l'utilizzu di li droghi ca sù parti dâ liggi e cu nun l'arrispetta è punitu pi nun l'aviri arrispittati. Li tassi sù comu lu cuvernu eni paiatu nta la maggiuri parti dî paisi. Li citatini chi accàttanu, vìnninu, mpòrtanu, mmèstinu, pussèdinu na casa o un tirrinu, o guadàgnanu sorda sù ubbrigati di paiari na pocu di danari ô cuvernu. Ci sù un munzeddu di tiurìi pi organizzàrisi pi fari un cuvernu cchiù bonu. Ssi tiurìi sù chiamati tiurìi cìvichi. Picchì lu cuvernu eni cumpostu di citatini ca ponnu addivintari tirchi, ci sù un munzeddu di pirsuni ca pènzanu ca lu capu avi a èssiri elettu di quarchi forma di dimucrazzìa. Nta stu casu, si lu cuvernu nun si cumporta bbonu, ponnu èssiri canciati cu li pròssimi ilizzioni."
full,x,"Recentemente, tuttavia, lu turismo internazionale sta inizianno a scopriri li ricchezze naturali incontaminate di lu ""circuito di lu sud"", cu i parchi di Mikumi, Udzungwa, Ruaha e Selous. Tutti chesti parchi sono raggiungibili in poche ore di volo da Dar es Salaam, che è dunche destinata a diventari lu principale punto di ingresso in Tanzania per gli itinerari turistici orientati a sud. In città sono già presenti un gran numero di strutture ricettive di tutti i livelli. I ristoranti internazionali sono numerosissimi, e numerose tradizioni culinarie sono ben rappresentate: oltre a lu tradizionale barbecue tanzaniano (che include piatti come lu nyama choma, un tipo di arrosto, e lu mishkaki, na variante di lu kebab) e a li ben radicate cucina inniana e zanzibari, si trovano ristoranti cinesi, thailannesi, turchi, italiani e giapponesi."
full,x,"Dar es Salaam (دار السلام, in arabo ""portu di pace"") è la chiù granne città da Tanzania, lu principalu polu iconomico e lu primo portu du paise. Lu numi vene spessu abbreviatu ntî Dar, e la popolazzione locali use cumunementi puru lu numariellu di Bongo; 'n passatu a città ere chiamata Mzizima. Pur avennu piarso lu status di capitale ntô 1996, fommammenti sostituita da Dodoma, Dar es Salaam ospite tuttora a maggior parti di funzioni amministrativi du paise, outre a essiri capuluocu da Reggione omonima. Se affacciadi supra l'Oceano Inniano, supra na baia naturale vicinu lu trattu i mare compresu fra l' isoli di Zanzibar e Mafia."
full,x,"“Tuttu accuminciò grazzi a ssu musical” dissi.[2]
Accuminciò a esibbìrisi a 10 anni quannu partecipò a un talent show nnô Utah cantannu “I Will Always Love You” di Dolly Parton. A 11 anni, dibuttò 'n telivisioni cantannu “Ann I Am Telling You I'm Not Going” duranti un talent show pi futuri pop star. La matri di David Archuleta nascìu ni l'Honnuras, e la chiossai parti di musica ca sintìu quannu era picciriddu, stannu a quantu iddu stissu dissi ntî na ntirvista iuta 'n onna nnâ American Idol, era latinu miricana. Stannu sempri a quantu dittu di Archuleta, sò matri lu facìa danzari câ soru cchiù granni câ basi dâ musica tradizziunali. Havi macari ascutatu musica jazz, gospel, pop, rock e soul. Nnâ sò pàggina pirsinali nnô situ di American Idol, ntra li soi nfluenzi musicali, Archuleta muntuau Natalie Cole, Stevie Wonner, Kirk Franklin e Bryan Adams."
full,x,"Cu chistu album, e câ canzuna Here Is The House, Martin accumincia arreri a sunari la chitarra, ca avìa lassatu quannu lu gruppu decisi di didicarisi a sonoritati cchiù elettronichi. Nnô 1987 câ pubblicazzioni di Music For The Masses e dî singoli Strangelove, Never Let Me Down Again e Behinn The Wheel, li Depeche Mode conchistaru puru li Stati Uniti cûn cuncertu enormi ô Rose Bowl di Pasadena ca fu arriggistratu nnô discu 101
Cu Violator ca niscìu nno 1990 (ca è unu dî album ca piacìeru cchiù assai grazzi puru a dui canzuni, Enjoy The Silence e Personal Jesus) li chitarri addiventanu fonnamentali. Lu tour ca ficiru poi (lu World Violation Tour) fu un successu enormi, sulu ca â fini dû tour accumincia un periodo di crisi, Dave canusci Theresa Conway e abbannuna la mugghieri Joanne Fox cû figghiu."
full,x,"Atanasiu di Aci)
La vinuta di lu re Japicu a la gitati di Catania fu lu primu di maju di l'annu 1287 all'Ave Maria; trasiu per la porta di Jaci, e fu incontratu di tutti li gitatini cu alligrizza; ma chiui di tutti vinia multu malenconicu, pirchì havia vidutu multi galeri franzisi vicinu di Catania, e si cridia chi n'ixianu di lu portu di Catania; ma pirchì sti galeri havianu vinutu cu l'autri Franzisi per terra chiamati da alcuni nimici, per fari qualchi movimentu; ma a la vinuta di lu re havennu volutu fari certa bravaria, foru cacciati.E stannu lu re a lu castellu ci foru portati boni novi, e li gitatini stavanu cu l'armi a li manu, aspettannu li cumanni di lu re; ed avennu vistu, chi a li Farnzisi ci atrinixiu sfallu, havennu tentatu per mari e per terra l'assautu di la gitati; Martinu Lopes criatu di lu re, homu di granni ardiri, da subitu chi intisi, chi li Franzisi si ritiravunu ad Augusta, zoè, di chi vinniru per terra, n'ixiu di Catania cu deci cavalli all'ammucciuni, e cinquanta autri Catanisi cu li balestri e saitti, quali foru Misser Forti Tudiscu figghiu di Giusta Tudiscu, e chistu fu lu capu di l'autri, zoè Franciscu Anigitu, Petru Puglisi, Antoniu Andronicu, Micheli Viperanu, Carlu Banaju, Franciscu Rosa, Petru Platania, Cristofalu Di Lau, Ximeni Costa, Muni di Stefanu, Salvaturi Nafittia, Curradu Tarantu, irlannu Riganu, Rumanu Anigitu, e li soi frati, e multi autri, quali n'ixeru di la porta di Chiana, chi poi chista porta subitu si murau."
full,x,"arrùnchiati versu 'lu mùru: avvicinati a lu muro
ascùntami quànnu pàrlu!: ascoltami quanno parlo! ascùntu: ascolto
còmu ci và?: come ci va? durmìsti?: hai dormito? fà lèstu!: sbrigati! fùsti ammitàta tu?: sei stata immitata tu? m'appinnicàvu tantìcchia: aiu dormito un po'
m'appùju tantìcchia ô mùru: m'appoggio un po' a lu muro
mi facìsti arrisantàri: mi hai fatto sussultari
mi fici arraggiari, nun mi anscutava: mi fece arrabbiari perché non mi ascoltava
nun si sàpi mài chi pò 'rrivàri: non si sa mai che può succediri
pùru ìddu fà accussì: anche lui fa così
s'allammica: desidera
s'allavancà: è caduto
s'allùcia: si acceca
s'allùrda: si sporca
sî allàtu di mì: sei vicino a me
sî tùtta allaccaràta: sei morbida
sùgnu agghiacciàta: aiu molto freddo
t'arricampàsti?: sei ritornato? t'arricriàsti?: ti sei divertito? t'arripusàsti?: ti sei riposato? t'arrisicàsti a fàrlu: hai rischiato di farlo
'lu fàzzu a l'arrifriscàta: lu faccio stasera
va t'ammucciàri!: nasconniti!"
full,x,"Siddu propiu si voli esprimi rispettu ntê riguardi dû nterlucuturi, s'agghiunci l'aggittivu ussegnorije (comu la forma siciliana ""vossignurìa"" o ""vossìa""), lassannu pirò sempri lu verbu â secunna pirsuna singulari: 
Quannu lu prunomu riflissivu dâ prima pirsuna plurali è sichitu di prunomu oggettu ('n talianu rinnutu cu ce) e s'attrova â forma nigativa, chistu diveni no'nge 'n dialettu tarantinu: 
Li prunoma rilativi sunnu: 
P'aesempiu:
L' aggittivi pussissivi sunnu:
'N dialettu tarantinu l'aggittivu pussissivu va sempri postu doppu lu nomu a lu quali si rifirisci (comu ntô calabbrisi centru-miridiunali): 
Àutra carattirìstica di stu dialettu è macari la forma enclìtica dû pussissivu tràmiti suffissi, ca pirò è limitata sulamente a li pirsuni: 
e via di sèchitu. Li pripusizzioni sìmprici sunnu:
Ponnu fari macari di pripusizzioni: 
Li pripusizzioni articulati sunnu:
Ca e Cu
Ca (lat. chia) pò aviri valuri di:
Cu (lat."
full,x,"A straordinarietati dô stigghiu nurmativu s'arricunnuci â deroga dô principiu da rapprisintativitati, picchini parissi ca ci luassi a lu Parramentu, macari ppi un piriòdu limitatu di tiempu (sissanta jorna), l'isircizizziu dâ funzioni liggislativa e di cunfrontu parlamintari. A Corti Custituzziunali cunzidira un richisitu unicu a straordinarietati, a nicissitati e l'urgenza. Nta lu 2007 (sintenza 171/2007) a stissa Cunsulta pâ prima vota annullau un dicretu liggi ppi carenza ividenti di prisupposta e chiariu ca a cummirsioni parlamintari nun poti salvari lu vizziu, ca incidi supra a siparazzioni di lu putiri e nun jeni isclusivu rapportu puliticu ntra Parlamentu e Cuvernu."
full,x,"L'aristocrazzia buema era in subbugghiu duoppu l'ilizzioni di Firdinannu II, duca di Stiria e cattolicu pricisu, a suvranu di lu Regnu di Boemia, di populazzioni privalentimenti prutistanti. Cu l'ilizzioni di Firdinannu II a tulliranza ca s'avia mustrata finu a stu puntu virsu a li prutistanti fu misa in discussioni, e l'ordini di firmari a custruzzioni di alcuni cappelli prutistanti fu a scintilla ca fici accumninzari na rivuluzzioni. Li rivultusa, sustiniennu ca li tirrina unni stapieunu custruiennu i cappelli eranu di lu re e non di la cresia cattolica, dinunciarunu a violazzioni di a littera di maestati, scrivuta di l'impiraturi Rodolfu II nta lu 1609, ca pirmittia a libbirtati di cultu."
full,x,"Tanti sport abbisògnanu di na particulari attrizzatura pi putiri èssiri praticati, custituiuta di menzi miccànici (comu pi lu ciclismu, l'automubbilismu, lu motociclismu, la vela) o di sìmprici attrezzi (comu pi la scherma, lu sàutu cu l'asta, lu tiru cu l'arcu, lu golf), o abbisògnanu di particulari strutturi pâ pràtica (comu p'asempiu lu natari o lu pattinaggiu). L'achitazzioni e l'ìppica sunnu asempî di sport praticati nzèmmula cu n'armalu, lu cavaddu, accussì comu li sport chî cani. Mmeci àutri sport, p'asempiu la cursa, nun richièdinu attrizzaturi particulari e vèninu praticati largamenti macari ntê paisi cchiù pòviri. Ntâ sti sucitati lu sport spissu è vidutu dî novi ginirazzioni comu menzu di riscattu ecunòmicu e suciali; nni sunnu un chiaru asempiu li granni currituri africani ca di tant'anni oramai sunnu li patruna dû menzufunnu ntâ l'attillètica leggia. N'attivitati parallela d'aducazzioni culturali sichita lu sviluppu dû sport nta na sucitati."
full,x,"Turnatu ô paisi pi fari lu sirvizziu militari, ripartìu pi Roma unni p'accuminzari la sò carrera artìstica si misi a fari ancora na vota li chjù ùmili travagghî. Participò ntô 1951 ô cuncursu p'attura ô Centru Spirimintali di Cinimatugrafìa, unni fu ammissu e unni, doppu, vincìu la bursa di studiu comu migghjuri scolaru dâ sizzioni di ricitazzioni. Ntâ dru tempu già avitti parti 'n film comu p'asempiu avitti parti nâ virsiuni cinimatugràfica di Filumena Marturano di Eduardo De Filippo. Doppu l'apparizzioni televisiva ntâ Lu Mantello Rosso ntô 1955, ncumìnza la carrera comu cantanti. Modugno addivintò unu dî protagunisti dâ mùsica liggèra nternazzionali quannu, cu' Nel blu dipinto di blu (chjù nota comu Volari) triunfò ô Festival di Sanremo dô 1958 nzemi a Johnny Dorelli."
full,x,"Scumparsa â primitiva scalinata antiriuri, â balaustra e â canciddata chi spartia û transettu dall'altari maggiuri, â ""mensa"" misa sutta â cupula ripristinata ccâ mensa altari ""versus populum"", così comu canciaru disposizzioni ammoni e funti battesimali. Â sistemazzioni di alcuni opiri esposti: i tili chi fannu curuna all'altari. Canciati i vecchi vitri ccû vitrati artistichi istoriati. 'Ntô 2000, sunnu stati realizzati â nova Cappella dî Cunfessioni, â Cappella dû Santissimu Sacramentu, riorganizzati completamenti i lucali dâ canonica, dill'uffici parrocchiali e dî disimpegni, ristrutturata a novu â sagristia ccû un novo pavimentu di marmuru e novi armadi, mudificata â disposizzioni dû presbiteriu ccû un novu ammuni, spustatu û funti battesimali e â consolle dill'organu, rializzatu û palcu di lignu ppû coru ntô transettu destru. Û presbiteriu di lignu cumpostu da seggi di gustu classicu, realizzatu 'ntô 1985 da Santi Diletti, su disignu di Angela e Maria Mento."
full,x,"Stissa cupula ppû coevu duomu di Barcillona, û quali ppî fumma, stili e dimensioni è simigghianti â cupula dû Duomo Nuovo di Brescia mancanti dî finistruni tunni â basi dâ calotta sferica. Ntâ rializzazzioni baccialunisi, î tirrazzi chi cummogghiunu î navati latirali, sunnu cchiù lagghi, ampie e ciò pimmittiu l'esecuzzioni di dui ingressi anteriori minuri. Â facciata ricacca in chiavi mudenna û stili neoclassicu ccû dui oddini suvrapposti di culonni binati surmuntati da capitelli curinzi chi 'ncurnicianu û finistruni, l'ingressu principali e î nicchii laterali. Û corpu dî ottu culonni centrali è leggermenti cchiù sporgenti rispettu ô gruppu laterali, dû gruppu î quattru culonni interni sunnu cchiù avanzati creannu â realizzazzioni di un timpunu spizzatu e a rilievu dû carattiri muvimintatu e dinamicu. Ìntra ô timpanu dû fruntuni un freggiu ornatu da elementi cardinalizzi e festunatu ccû sculpiti nâ palma tra dui liuni."
full,x,"Ntâ l'istati dô 1904, Wahl fu chiamatu n'àutra vota ô sirvizziu attivu. Sirvìu ntâ flotta baltica nzinu a uttùviru 1905, puru si non participàu ê battagghi dâ guerra russu-giappunisi. Secunnu li mimòrii di l'artista estunicu Olev Mikiver, ca canuscìa Wahl quannu era giòvini, Wahl era assài orgogghiusu dâ sò uniformi di ufficiali di l'èbbica zarista e certi voti la purtava puru dicenni doppu:
Tuttavia, è 'mprubàbbili ca Wahl participò â suppressioni dâ ribbellioni di Sveaborg, avennu già statu libbiratu dû sirvizziu allura. È possìbbili ca fu chiamatu ô sirvizziu attivu duranti la Prima Guerra Munniali. Duranti lu sò sirvizziu ntâ marina, Wahl ricivìu lu secunnu e lu terzu rangu di l'Ordini di San Stanislav e lu terzu rangu di l'Ordini di Santa Anna. Doppu aviri acchisitu a cittadinanza estonia â fini dû 1920 Wahl fu arrigistratu puru dû 1921 comu ufficiali di riserva dâ Ripubblica di l'Estonia."
full,x,"Dô 1898, Wahl era un membru dâ Sucitati dâ Littiratura Estonia ('n tidiscu: Ehstlannische Literarische Gesellschaft), n'associazzioni in lingua tidisca ca organizzava regularmenti prisintazzioni di parti e pî sò membri. Sutta lu pseudonimu Julian Prorók, pubbricau un libbrettu Ketzereien: Keimzellen einer Philosophie (Eresii: Gameti di na Filosufìa) ntô 1906 supra la sò visioni dî sviluppi glubbali. Wahl trasìu puru ntâ pulìtica prima dû scòppiu dâ Prima Guerra Munniali. Ntô 1913, fu eliggiutu ntô cunsigghiu cumunali di Tallinn e addivintò membru dû cumitatu dû cunsigghiu pâ prutizzioni dî monumenti di l'edifici antichi. Nustanti la sò pusizzioni di prufissuri, Wahl non affruntàu li prubblemi di l'istruzzioni ntô cunsigghiu cumunali. Iddhu participava attivamenti ê riunioni dû cunsigghiu, ma parrava picca."
full,x,"Lu 17 Nuvèmmiru 2006 nesci “Sounntrack '96-'06”, raccolta dê megghiu canzuni dê sò 10 anni di carrera, cu 4 brani nèditi tra cui “Gli Ostacoli di lu cuore” scrittu di Luciano Ligabue e macari “Eppure sentiri”, la culonna sunora dô film “Manuale d'amore 2 Capitoli Successivi”. Almeno Tu Nell'Universo (Armenu tu nna l'universu)
Swan (Cignu)
Teach Me Again (Mparàmillu n'àutra vota)
Storia di la mùsica
Tiurìa Gènira Strummenta
Cumpusitura
Dirittura Òpiri / Album / Gruppi
Mùsica Gruppi Cantanti"
full,x,"Li cannidaturi a prisirenti e li listi sunnu stati prisintati lu 5 e lu 6 di uttùviru 2017 cu scarenza a li ori 16:00 dû 6 di uttùviru. Centru-manca
Centru-destra/destra
Sinistra
La campagna elitturali 'n Sicilia avi statu carattirizzata da polemica e liti tra li cannidati a la prisirenza di la riggiuni, ca viri comu principali prutagunisti Giancarlo Cancelleri e Nello Musumeci, leaders di lu Muvimentu 5 Stiddi e dâ cualizzioni di centru-destra. Lu slogan di lu primu manifestu elitturali di Musumeci è ""l'unicu pizzu ca piaci a li siciliani"", 'n riferimentu a la sò varba, pi puntari a la ligalitati e a la lotta â corruzzioni[56]. Lu 1° di sittèmmiru Musumeci annunzia l'unitati di lu centru-destra e li sò novi assissuri, li ex cannidati a la prisirenza di la riggiuni, Gaetano Armao (Siciliani Innignati) e Roberto Lagalla (IdeaSicilia)[57]."
full,x,"Lu 15 di sittèmmiru Cancelleri lanza n'appeddu a la Cummissioni parramintari antimafia ri vigilari li listi di li cannidati â riggiuni[66]. A prisintazioni uffiali dî listi, Cancelleri pubblica li nomi di mpresintabbili nta li fila dû centrudestra[67], lu stissu Di Maio addumanna a l'OSCE di vigilari l'elizzioni 'n Sicilia[68], richiesta c'adduma li pulemichi di l'avvirsari, e c'arricivi lu siccu no dû Ministru dû Nternu, Marco Minniti[69]. Lu 19 di uttùviru lu muvimentu prisenta n'espostu contru li listi di Micari e Musumeci pi la validitati di la ducumentazioni prisintata[70]. Beppe Grillo annunzia lu sò tour 'n Sicilia pi chiuìri la campagna elitturali di Cancelleri[71]. Fabrizio Micari nizziau la sò campagna elitturali a Catania, d'unni prupuni un canciu di marcia rispettu a lu guvernu Crocetta, ri cui sarva sulu chiddu ca fici pi lu bilanciu riggiunali[72]."
full,x,"L'upinioni cumuni, mmeci, è ca li cunfini di stu novu statu avìssiru a èssiri la striscia di Gaza e la Cisgiurdania ntê sò dilimitazzioni chi avìa prima dâ guerra dî sei jorna cu Israeli ntô 1967, cu un status spiciali riguardu a lu pussessu di Girusalemmi Est. N effetti un statu palisitinisi fu pruclamatu ggià ntô 1988, eggh'è arricanusciutu ggià di 133 Paisi ntî tuttu lu munnu. Ntô 2012 la Palistina agghicau a fari arricanuscirisi all'ONU comu statu ussirvaturi nun membru. Ô 2013 lu prisidenti Abu Mazen ccu decretu appruvatu cca arricunisciuta 'n tutti ù ducumenti ccu la scritta 'n Statu di Palistina e nun cchiu usuranu la sigra ANP (Autoritati Nazziunali Palistinisa). La Palistina è membru, ô 1976, dâ Liga Àrabba."
full,x,"Li paroli sù d'urìggini innuaurupea, ma la grammàtica s'avvicina cchiossai a lingui nun innuaurupei, comu lu turcu, lu giappunisi o lu finlannisi, picchì avi carattirìstichi agglutinanti. Ogni palora è furmata di na diricata, o puru cchiù di na misi nzèmmula (agglutinazzioni). La stissa diricata poti appartèniri a un tipu grammaticali a secunnu di l'ùrtima vucali sò. Pigghiamu la diricata ""muzik-"":
Accussì, canuscennu na sula di sti palori, quannu si ncuntra n'àutra si capisci lu significatu. Li diricati ca fòrmanu li palori foru pigghiati suprattuttu dî lingui girmànichi (tudiscu e ngrisi...), lingui neolatini (francisi, spagnolu, talianu, latinu...), lingui slavi (polaccu, russu...). Quarchi asempiu di palora e la lingua d'urìggini sù scritti ccà sutta. S'avi a tèniri cuntu ca li vucali a fini palora ìnnicanu la catigurìa verbali (-o ìnnica un nomu, -e n'avverbiu, -i un verbu, -a n'aggittivu):
Li palori cchiù ricenti vèninu di lingui puru nun innuaurupei."
full,x,"A parauni dê tirrimoti riggiunali, chisti sunnu di un liveddu d'enirgìa cchiù vasciu, pirò, lu stissu, ssi trimoti ponnu pruvucari danni granni. Pi furtuna, pi causanza dâ prufunnità ipucintrali nica, li cunsichenzi si sèntunu nta àrii non tantu granni. Ntô 1818, pirò, unu di ssi trimoti di l'Èttina, appi la stissa cunsichenza di chiddu ca putìa aviri un trimotu riggiunali e li danni foru assai e ntirissaru na granni ària . Etna (it)
Etna (en)
Categuria
Anno
Situ ufficiali:
N Cammoggia, a Phnom Penh, lu vènniri 21 di giugnu 2013, l'UNESCO addichiaràu l'Etna ""Patrimoniu di l'Umanitati"". L'Etna è canusciutu cu lu nomu sicilianu (d'orìggini latinu-àrabba: ""montem"", zoè ""munti"" 'n latinu e ""gebel utlamat"" cca signìfica un tipu di muntagna 'n àrabbu). L'Etna è puru canusciutu câ sprissioni siciliana ""Muntagna di focu"", o ntâ un modu cchiù sèmprici e cunfidinziali è canusciuta di li catanisi cu lu nnomu ""a Muntagna""."
full,x,"Li siciliani di sta parti dâ Sicilia, hannu sempri prijatu pi èssiri sarvati dâ fùria dû vurcanu Etna. Ntâ l'èbbica clàssica l'aduraturi dâ Dia Cèreri facìanu prucessioni sùpira li sò pinnici; ntô tridicèsimu sèculu li catanisi purtaru lu velu di Sant'Ajta 'n prucessoni e ancora oggi idda veni mmucata pi prutezzioni dô vurcanu. L'Etna è unu dî vurcani cchiù attivi dû munnu. La sò attivitati, quasi cuntìnua e riulari, pirmetti la prisenza di un centru nazziunali di vulcanuluggìa ca è a l'avanguardia nta la ricerca scintìfica supra li vurcani. L'Etna è un gicanti rilativamenti gintili e binìvulu e li sò erruzzioni sunnu miti. Nfatti, lu magma prisenti nta l'Etna è cchiù frùidu e menu viscusu di chiddu di àutri vurcani, accussì i gas ntrappulati arrinèsciunu a fùjri cchiù facirmenti."
full,x,"Lu bascu è na lingua ergativu-assulutiva e pi chistu s'addiffirenzia di lu restu di li lingue innueurupei, tutti lingui numinativu-accusativi. Supra la pupulazzioni di 2.975.000 abbitanti spartuti ntra li 7 pruvinci di li Paisi Baschi, 26,9% sunnu bilingui (francisi o spagnolu) e lu 15,3% ca canùscinu picca di bascu sunnu 1.255.750 pirsuni. (881.300 pirsuni sunnu li parranti bilingui attivi e 454.400 sunnu li parranti bilingui passivi). Di lu puntu di viduta di l'euskara, li abbitanti di li Paisi Baschi si spàrtinu ntî 4 granni catigurìi ca sunnu:
Asisti un granni spariggiamentu ntra lu bilinguìsimu ntî li diversi pruvinci baschi. La Biscagghia avi 1.141.000 abbitanti, lu 26,5% (302.000) sunnu bilingui e lu 24,9% (284.000) sunnu bilingui passivi. Guipuzcoa ccu 686.000 abbitanti avi lu cchiù granni nùmmiru di parranti bascòfuni ca sunnu 329.000 ca currispùnninu a lu 48% di la pupulazzioni e avi lu 9,5% (65.000) ca sunnu bilingui passivi."
full,x,"Nta la parti spagnola cci stannu la Cumunitati autunuma di li Paisi Baschi (furmata di li pruvinci di Biscagghia, Álava o Araba e Guipúzcoa o Guipuzkoa) e la Navarra (Nafarroa), mentri, ntî la parti francisi, Lapurdi, Nafarroa Beherea e Zuberoa (ca cumpununu parti di lu dipartimentu francisi di li Pirinei altlantichi). Li ràdichi di lu pòpulu bascu sunnu ancora menzi scanusciuti. Di certi studiati supra li carattiristichi fisichi dê baschi s'ascianu sumigghianzi cu l'òmini di Cromagnon, ca stàvanu ntî li Pirinei centru-uccidintali ntô Niuliticu. Chistu significa ca li baschi ca stannu òi ntî Euskadi putissuru èssiri li discinnenti di chiddi ca lu abbitàvanu nta lu IX millenniu a.C.. Di ddu pirìudu li baschi hannu avutu cuntatti cu àutri pupulazziuna, ma ni vinnuru sulu nfruinzati, mai assurbuti."
full,x,"Lu 19 di giugnu 1987 l'ETA urganizza n'attintatu ô supermarcatu Hipercor di Barcillona ca costa 21 viti e assai firuti. Sicunnu â sintenza di l'Audiencia Nacional (pubbricata lu 20 di maju 1994) li guardia nun appuru un cumpurtamentu justu duranti l'ura ca trascurìu ntra lu primu avvirtimentu di l'ETA (cci nni furu tri) e la sprusiuni di la bumma. L'ubbiettìu dâ pulizia era faciri scuppiari la bumma pi fari pèrdiri pristiciu a l'ETA. Ntra lu 1986 e lu 1989 ETA e lu cuvernu di Madrid fannu assai niguzziati pulìtichi a Algeri, cosi sempri assuciati a tregui di tutti e dui li parti (nenti attintati e nenti arresti pulìtichi). Â fini pari ca s'arriva a n'accòrdiu sèriu, ma lu cuvernu a l'ùrtimu scica l'accordi pigghiati. P'arrapprisagghia l'ETA urganizza na serî d'attintati tutti ô stissu mumentu l'8 di aprili 1989."
full,x,"Travagghiò 'ppî novi anni 'ntâ Bibbliuteca e 'ntô Museu[1] dû Palazzu Riali di La Granja di San Ildefonso (edificiu 'ccû pruspettu pruggittatu dall'autru sicilianu Filippu Juvarra), 'nâ citàdina 'ntâ pruvincia di Segovia, a nord di Madrid, ô sirvizziu di na dî 'cchiù putenti riggini dill'epuca e dû figghiu don Luigi Antonio di Burboni chi û numinò sô tiologu e cunsultori di cammara fino ô 1752, annu in cui turnò in Italia. Isabella Farnese û ricompinsò 'ccû un pitturali e un aneddhu «di zaffiri e diamanti, in cunsiderazzioni dû travagghiu fattu 'ppâ discrizzioni dî statui dû Riali Palazzu». Aggrigatu comu dutturi di filusufia all'università Sorbona di Pariggi,[3] 'ppî sô preggi e 'ppâ sô cunuscenza, 'ntrasìu in cunfidenza 'ccû tutti i 'cchiù illustri omini e pinzaturi 'nglisi e cun chiddhi chi pripararunu â rivoluzzioni francisi."
full,x,"Lu fangu esti puru usatu ntâ cursa dunni veìculi fuorasèrie cùrrinu pari pari, lungu trincei di fangu. Mèdia:A_nica_e_lu_piscaturi.ogg"
full,x,"Li ràdichi dû fascismu, comu di l'àutri reggimi tutalitari europei “cucini” dû piriodu, vannu nnividuati ntâ prufunna crisi dâ sucitati taliana di lu primu doppuguerra e ntê dèbbuli ràdichi dâ sô dimucrazzìa libbirali. L'ideoluggìa dû fascismu fu elabburata nta l' anni '20 di Sergiu Panunziu e succissivamenti stilata ni n'artìculu scrittu di Juanni Gintili duranti lu sô ncàrricu di ministru di l'Istruzzioni e appoi siglatu di Mussulini, ma nun vinni mai viramenti applicata, ristannu un ducumentu privu di sìchitu. Lu fascismu campau suprattuttu dâ vuluntati di Mussulini e si limitau a sichiri arcuni principî di màssima d'iddu nnicati di vota 'n vota e a alimintari lu cultu dâ pirsunalitati, aduprannu li menzi di cumunicazzioni di massa pi trasmèttiri n'idiali d'omu forti, dicisu e risulutu."
full,x,"La viulenza criscìu cunziddirivurmenti nta l'anni 1920-22 finu â Marcia supra Roma (28 di uttùviru dû 1922). Di frunti a l'avanzata di milizzî fascisti mal armati e guidati supra Roma, lu Reghi Vittoriu Emanueli III di Savoia, prifirennu evitari ogni spargimentu di sangu, dicidìu d'affidari lu ncàrricu di Prisidenti dû Cunzigghiu a Mussulini, ca nni ddu mumentu avìa 'n Parramentu nun chiù di 22 diputati. Vittoriu Emanueli mantinni sempri lu cuntrollu di l'esèrcitu: siddu avissi vulutu, avissi pututu senza prubblemi cacciari di Roma Mussulini e li forzi fascisti, nfiriuri 'n tuttu â varniggioni di stanza ntâ capitali; chinni nun si pò parrari, a riguri di tèrmini, di corpu di statu 'n quantu Mussulini uttinni lu cuvernu ligarmenti, cu un ncàrricu (quantli gghiè uggettu di tanti e prufunni crìtichi) di lu suvranu."
full,x,"Stu corpu orgànicu di liggi chi fu pigghiatu a mudellu p'assai tempu e si fa vìdiri comu la funnazzioni di un statu mudernu, pigghiau lu nomu di Custituzzioni di Melfi. Comu curiusitati ccà cc'è la mmàggini di la munita taliana di 1 euru cent ca riproduci lu cchiù famusu di li casteddi fidiriciani: Castel di lu Monte ntâ Pugghia

La Buccolica Don Chisciotti e Sanciu Panza Origini di lu Munnu Ditirammu: Sarudda
Centona
Lingua e dialettu"
full,x,"Macari chista, (pari lu distinu di li cosi siciliani), fu rializzata tantu a rilentu ca si firmàu, prima pi la guerra nta lu 1939. Arripigghiau nta li primi anni Cinquanta, poi si rifici n'autru prugettu e ricuminciaru a travagghiari nta lu 1952 ma l'apirtura arrivau sulu a nuvemmiru 1979. Di tuttu lu prugramma mastodonticu discrittu chista è l'unica supravvissuta a la pulitica di rami sicchi (o megghiu di rami fatti siccari). Nonustanti si fussiru cuntinuati li custruzzioni ferruviarii nenti vinni fattu pi modernizzari chiddu ca già c'era, pi velocizzari lu sirviziu, pi aumentari la comudità di viaggiu; vinniru lassati li menzi e li carrozzi chiù vecchi, li locomutivi a vapuri cu velocità tra 15 e 20 km/h. L'unica cosa ca sappi fari lu statu fu tagghiari e chiudiri a partiri di la mità di l'anni Cinquanta; l'urtima linia la Castelvitranu-Portu Impeduclichiudìu a la fine di lu 1987."
full,x,"Lu 20 giugnu 1910 trasèrunu in funzioni dui tratti vicini a la stazzioni di Castelvitranu, finu a Partanna longhi na dicina di km (lu primu trattu di la linia pi San Carru e Burgiu) e finu a Silinunti di 13 km ( lu primu trattu di la linia pi Portu Impedocli); lu 16 dicemmiru 1911 accuminciava la custruzzioni di lu tratto Portu Empedocli-Siculiana (circa 14 km)
La prima ferruvia, cumpreta fu la Ferruvia Canicattì-Licata, ntra 1911 e 1915, fatta su misura di li nteressi di la nnustria di lu sùrfuru a lu scopu di fari jungiri lu minerali a lu caricaturi di mmarcu di lu Portu di Licata e a chiddu di Palma di Muntichiaru traspurtannu nsèmula li surfarara versu li mineri ntra Canicattì e lu mari."
full,x,"Lu studiu dâ menti effittuatu dâ psicoluggìa voli n'attenta e spicìfica assirvazziuni di particulari finòmini mintali, e macari na spirimintazziuni; pi contra i filòsufi pènzanu ad aspetti cchiù ginirali dâ menti, dumanni comu ""Zoccu è a cuscenza?"" e ""Quali è a rilazziuni ntra menti e corpu?""
Zoccu distinchi la filusufìa di li studi riliggiusi, pur'iddi nun spirimintali? Parti dâ tiuluggìa, chiddi ca si spìanu zocch'è Diu e comu pruvàrinni l'asistenza, si suvrapponnu chiaramenti a chiddu ca li filòsufi chiàmanu ""filusufìa dâ riliggiuni"". Chistu nun custituisci un prubbrema. Similarmenti, li studi clàssici, s'occùpanu di li filòsufi greci, comu a Sòcrati e Platuni, e chinni si suvrapponnu a àrî dâ filusufìa quali la ""storia dâ filusufìa greca"". Macari chistu nun è un prubbrema. Nudda di chisti suvrappusizziuni nchina lu cuncettu di filusufìa, o di studi riliggiusi o di studi clàssici."
full,x,"Di fattu, lu tèrmini ""filusufìa"" nun vinni usatu assai prima di Platuni. ""Filòsufu"" finisci pi scanciràrisi câ palora ""sufista"" (di sophoi), usatu succissivamenti pi discrìviri i ""savi"", nzignanti di ritòrica, mpurtanti nnâ Dimucrazzìa atinisa. Ntra i primi sufisti s'attròvanu chiddhi ca ora chiamamu filòsufi. Urigginalimenti l'àmmitu dâ filusufìa era tutta ntillittuali. Di tannu addivinni lu studiu di n'àmmitu ntillittuali assai astrattu, no spirimintali. Di fattu, comu ammintuvatu supra, filusufìa è na palora diffìcili di difiniri e a dumanna ""Zoccu è a filusufìa"" è na dummana discussa dî filòsufi. Spissu s'asserva ca li filòsufi su' ùnici 'n quantu nun su' d'accordiu mancu supra quali è lu so campu di discussiuni. A filusufìa nasci nnâ Grecia antica nnô Sèculu VI a.C., nnî culonî urintali di l'attuali Turchia. I filòsufi spàrtinu a longa storia dâ filusufìa uccidintali 'n filusufìa antica, filusufìa mediuevali, filusufìa muderna e filusufìa cuntimpurania."
full,x,"A sicunna, poi, ca li tiurìi studìunu lu puteri ntê posti tradizziunali - comu dintra li palazzi, li casteddi, li chiesi e tutti li posti isituzzionali - putemu parrari di filusifìa pulìtica canònica; si lu puteri è ciccatu ntê posti ammucciati, vali a diri nun è attruvatu unni si penza ca si pìgghiunu li dicisioni appiddaveru - comu ntê rilazzioni di classi e di travagghiu comu dici Marx, o ntâ microfìsica dû puteri di Foucault - allura s'h'a parrari di filusufìa pulìtica eterodossa. Havi na storia longa, c'accumincia cu l'època classica, dû perìudu grecu. Putemu affirmari ca li sufisti s'addunarunu dû prublema dâ pulìtica, quannu pinzarunu câ pulìtica havìa a essiri cunziddirata comu na cummenzioni, un tipu di cuntrattu, picchì iddi erunu cumminti ca chiddu ca na cumunità dicidi essiri giustu dipenni sulamenti dê liggi ch'idda si duna."
full,x,"Platoni duna un quadru cumpletu dê fommi pulìtichi, disignannu na lìnia ca va dâ fomma cchiù giusta ê fommi cchiù ingiusti: si ô guvennu acchianunu li vaddiani, havemu la timucrazzia, vali a diri ca cu guvenna s'interessa d'haviri meriti e unuri p'iddi suli; si a guvinnari sù l'attiggiani, allura havemu na fomma cchiù peggiu, picchì iddi s'interessunu d'accumulari cosi materiali e soddi, sempri pê sò varagni. Chistu potta a criari na sucietà unni ci sù ricchi e pùvuri. Chista ingiustizzia è lu mutivu dâ ribbellioni dê pùvuri, ca guvennunu dannu vita â democrazzia. Chista fomma di guvennu, pi Platoni, è lu passu decisivu p'arrivari a l'anacchìa. Di l'anacchìa putemu nèsciri sulamenti câ tirannidi, ca è l'ùttima fomma di guvennu ingiustu. Aristotili cancia lu principiu di cumpitinza platonicu pinzannu ca ô guvennu ponnu iri assai omini."
full,x,"Chistu fici vidiri a tutti pari, macari a chiddi ca nun lu vulìanu vidiri, cA la matèria e l'enirgìa sunnu cchiù cumpricati di quantu ci piacissi. Di sta data si dici ca nascìu la fìsica muderna. La fìsica si dividi classicamenti 'n cinemàtica, termuddinàmica, e fìsica atòmica (o fìsica nucliari). Ma na classificazzioni cchiù muderna esti chista ca è misa ccà di sècutu:
La Miccànica cràssica ca cumprenni la cinemàtica cràssica, la termuddinàmica e l'alettrumagnitìsimu, scrittu comu lu fici Maxwell e ca và bonu pi li corpi granni (zoè ca sunnu fatti di tanti àtumi) e ca vannu chianu 'n cunfruntu dâ vilucitati dâ luci. La Miccànica rilativìstica o Tiurìa dâ rilativitati ca và bonu pi li corpi granni e vannu cu vilucitati vicina a chidda dâ luci. La Miccànica quantìstica chi và bonu pi li corpi nichi (quantu l'àtumi) e vannu cu vilucitati nun vicini a chidda dâ luci."
full,x,"Storia di la mùsica
Tiurìa Gènira Strummenta
Cumpusitura
Dirittura Òpiri / Album / Gruppi
Mùsica Gruppi Cantanti"
full,x,"Sti mprisi ncuraggiaru lu reghi Filippu II di Spagna a dari òrdini pi chianificari na mmasioni dâ Ngriterra. Effittuannu un corpu privintivu, Drake ""accarpau la varva dû reghi di Spagna"" diriggennu na flotta supra Cadici, na dî principali porti di ngressu 'n Spagna, accupannu la citati pi tri jorna e distruggennu 26 navi nìmichi nzèmmula a na granni quantitati di scorti. St'attaccu ritardau la mmasioni spagnola dûn annu. Drake fu vici ammiragghiu 'n capu dâ flotta ngrisa (sutta Lord Howard d'Effingham) quannu iddi vinseru/vinceru l'Armada spagnola ca stava circannu di mmadiri la Ngriterra ntô 1588. Mentri la flotta ngrisa assicutava l'Armada longu la Mànica, Drake catturau lu galioni spagnolu Rusariu nzèmmula a l'ammiragghiu Pedro di Vales e tuttu lu sô echipaggiu, ma cu chistu causannu cunfusioni ntâ flotta ngrisa duranti lu svulcimentu di l'azzioni."
full,x,"Musicau òpiri e balletti ca hannu fattu lu giru d'Italia; misi na mùsica macari ntâ missa chî paroli di na vota 'n latinu, ca fici lu giru di na picca di cresi; scrissi puru na para di canzuni 'n sicilianu: Stranizza d'amuri, ca s'attrova nta l'àrbum ""L'era di lu cinghiale bianco"", Veni l'autunnu (nta l'àrbum ""Fisiognomica""), e 'Lu Cuntu, nta l'àrbum Inneres Auge, mentri ca Lu cammino interminabile (nta l'àrbum ""Ferro battuto"") lu tìtulu e li primi strofi sunu 'n talianu e lu restu 'n sicilianu.Ntâ canzuna Strade Parallele (Aria Siciliana), scritta di Giuni Russu e ca s'attrova nta l'àrbum ""Se fossi più simpatica sarei meno antipatica"", truvamu Battiatu ca canta cu idda 'n sicilianu. È cchiù famusu e canusciutu pâ mùsica liggera, ca apprima era spirimintali e appoi addivintò pop, doppu canciò pû rock, pi finiri cu sunuritati ca pàrrunu un pocu tecnu."
full,x,"Attraversu n'urigginali ricerca scintìfica li frati Wright scupriru li principi di l'abbolu umanu; di mmintura, custruttura e abbulatura svilupparu ancora cchiù l'ariuplanu, nzignaru a l'omu a abbulari e nauguraru l'era di l'aviazzioni"". La fonti di st'artìculu è Uicchipidia Taliana:
http://it.wikipedia.org/wiki/Fratelli_Wright"
full,x,"Da lu 2003, ogni annu, lu primu fini simana rî sittèmmiru, i fan rû cantanti vannu 'n Svìzzira pi dari umaggiu, partecipannu o “Freddie Mercury Montreux Memorial Day”. N'avutru munumentu è prisenti a Liverpool. Nta tuttu lu munnu sunnu prisenti oltri centu sculturi. A morti ri Freddie Mercury rapprisintau un mpurtanti passu nnâ storia ri l'AIDS, picchì nfurmau miliuna ri fan nta tuttu lu munnu ri la minaccia ri l'HIV. Dopu la morti ru cantanti, Brian May, Roger Meddows-Taylor e John Deacon funnarunu lu Mercury Phoenix Trust, urganizzazzioni ri vuluntariatu ca cerca ri cummattiri l'AIDS n tuttu lu munnu. A Royal Mail, sirvizza pustali ngrisi, fici un francubbullu ca raffigurava lu cantanti e facia parti ri na spiciali sirìi ditta “Millennium Stamp”."
full,x,"Arrivau o 52° postu nna l'innaggini giappunisi rô 2007 rî “100 iroi cchiu mpurtanti”. Lu scritturi Paul Russell misi lu cantanti ntô libbru “The Gay 100: A Ranking of the Most Influential Gay Men ann Lesbians, Past ann Present”. A prematura morti ri Freddie Mercury fici crisciri a fama ri Queen ntô munnu; nna li Stati Uniti dâ Mèrica, nazziuni ca attaccau spissu lu gruppu a partiri ri l'anni uttanta, i vinnìti ri dischi ru gruppu ngrisi aumintarunu assai ntô 1992, annu doppu la morti ru cantanti. Lu film Fusi i testa, o cinema picca misi doppu a morti ru cantanti, retti granni pupularitati a canzuni Bohemian Rhapsody, ca vinni ripubbricata comu singulu, arrivannu o 2° postu nnâ classifica ri Billboard Hot 100."
full,x,"Pirchì lu sò patri travagghiau pi lu statu (comu prèviti) a chidda ora orfanu Nietzsche fu data la pussibbilitati di studiari a Schulpforta, arricanusciutu ntirnazziunalmenti (la tiurìa chi Nietzsche fu misu ddà pi la sò cumpitenza accademica, fu dimustrata sbagghiata: li sò voti nun eranu vicini a li cchiù àuti dâ classi.[25]
Un filòlugu pì prufissioni, Nietzsche tinni na canoscenza cumpleta dâ Filusufìa Greca. Studiau Kant, Platuni, Mill, Schopenhauer e Spir,[26] chi addivintirannu li principali nimici ntâ sò filusufìa, e doppu Baruch Spinoza, chi iddu videva comu sò ""precursori"" ntî assai banni[27] ma comu na pirsunificazzioni di l'""idiali dì monaci"" ntî autri. Comunchi, Nietzsche parrava di Kant comu di un ""fanaticu morali"", Platuni comu ""noiosu"", Mill un ""caputosta"", e di Spinoza, dissi: ""Quanta timidizza e dibbulizza chista mascara di un malatu priggiuneru tradisci?""[28] Nta na banna simili scrissi di George Eliot.[29]"
full,x,"Dill'artista fiorentinu su autografi â statua di Vertumno e â vasca dâ statua dû ciumi Oreto, manufatti immidiatamenti identificabbili rispittivamenti 'ccû l'iscrizzioni Opus Francisci Camilliani florentini 1554 e Opus Francisci Camilliani civis florentiae 1555.[9]
Summersu dî debbiti e prossimu a trasfiririsi a Napoli, don Luigi, grazzie a sô frati don García Álvarez, riniscìu 'ntô 1573 a vìnniri â funtana ô Sinatu dâ città di Palermo[3] essennu û prituri Giovanni Villaraut, baruni di Prizzi, circustanza chi cumpurtò l'appellativu di Funtana dû Prituri.[10] Don Garcia, che era statu viceré di Sicilia, era in boni rapporti ccû Sinatu palermitanu,[6] chi decisi d'accattari â funtana e di muntarla 'ntâ chiazza unni s'affaccia û Palazzu Pritoriu.[11] Luis di Toledo, García Álvarez ed Eleonora di Toledo sunnu 'ntrammi figghi di Pedro Álvarez di Toledo y Zúñiga, viceré di Napoli."
full,x,"'Nâ prima curuna cicculari prisenta 'nâ 'ranni pavimentazzioni pidunali, â secunna curuna 'nterna custituisci â vasca cicculari 'ppâ cugghiuta dill'acqua, a sô vota scavaccata a cruci dî quattru rampi dî scali chi pottunu ô secunnu liveddhu. Î statui 'nnanzi all'accessu dî rampi prisentunu supra û pedistallu 'nâ cunchitta 'ppî 'rricogghiri l'acqua. Ognunu dî quattru sitturi ospita 'ntô menzu, ossia 'ntô spaziu fra rampi di scali, 'nâ vasca urnata da gruppi scultorei raffijuranti alligorii di ciumi. Ogni gruppu è fummatu da 'na culussali statua stinnicchiata supra 'na rupi, quali fantasiusa surgenti, atturniata rispettivamenti da un trituni e 'nâ nereidi. Î funti antichi fannu riferimentu ô patri di tutti i ciumi, û corsu d'acqua 'cchiù cunusciuto 'ntô passatu, û Nilo, a li sô dui affluenti e all'Ippocrene, ciumi dâ mitologgia greca."
full,x,"Nfatti ogni lingua avi un sò sistema di scrittura particulari pi ugniddunu sonu virbali: li grafìi arfabbètichi sunnu tutt'àutru ca unìvuchi e cuirenti. Inortri na na stissa lingua li littiri scrivuti, zoè li unitati gràfichi, ditti tecnicamenti grafemi, ponnu currispùnniri a soni addiversi e viciversa. Pi d'asèmpiu nâ palora cani lu grafema c veni prununciatu nta un modu diffirenti rispettu a chiddu di la palora uceddu. Pi uvviari a li incongruenzi di stu tipu e aviri un strumentu di rapprisintazzioni gràfica di li soni dô linguàggiu validu pi tutti li lingui, li linguisti hannu ilaburatu vari sistemi di trascrizzioni funètica unni c'è na currispunnenza biunìvuca tra un sonu e lu signu gràficu ca lu rapprisenta."
full,x,"Si distinchi 'n farina bramata, a grana grossa, p'uttèniri pulenti particularmenti sapuruti e gustusi, ciurettu di farina pi pulenti pasticciati, moddi e dilicati, fumettu di mais, pi na farina finìssima adatta â pruduzzioni di duci e viscotta. Tra li cchiù noti 'n Italia attruvamu li Pasti di Mèlica. L'usu dû granuturcu avi lu putiri d'allintari lu funziunamentu dâ tiròidi, e aggisci comu mudiraturi dû mitabbulismu. La distinazzioni zuotècnica è chidda cchiù cumuni e cchiù stisa, 'n particulari pi: pullami, buvini, viteddi d'addivamentu, suini, cavaddi e uvini. Particularmenti elivata è la diggiribbilitati di li strattivi nazzutati, cu valuri di l'òrdini dû 90%. Cchiù mudesta, 'n ogni specî animali, la diggiribbilitati dâ prutiina. Lu granu turcu veni utilizzatu nta l'alimintazzioni di l'ursi (la cussidditta alimintazzioni ""nun diretta"")."
full,x,"Ma Albert Einstein nun fici solu chistu nta chiddu miravigghiosu annu pi la Fisica, picchì addimustrau comu na particedda nica nica nta l'ària (o nta n'àutru flùidu) veni sbattuta di ccà e di ddà picchì l'àtumi ci vannu sbattennu contru (Motu Brownianu) a voti di sta parti e a voti di chidda parti. Chiossai fici Einstein quannu cu la sò tiùria di l'effettu fotualèttricu fici vidiri comu puru la luci è fatta a pacchiteddi (quanti) nichi nichi e hannu tutti l'enirgìa ca dipenni dâ frichenza, cu la stissa leggi ca avìa attruvatu Planck cu la sò tiurìa dû corpu nìuru (E=hν). Chistu fici vidiri a tutti pari, macari a chiddi ca nun lu vulìanu vidiri, cA la matèria e l'enirgìa sunnu cchiù cumpricati di quantu ci piacissi. Di sta data si dici ca nascìu la fìsica muderna."
full,x,"Macari si chisti foru mpupulari ntra li nòbbili, ntra li pirsuni cumuni, sia pulacchi ca ucraini, sti rifurmi criaru na bona vuluntà pi lu mpiraturi, ca durau nzinu â fini dû duminiu austrìacu. Ô stissu macari l'Austria pigghiau dâ Galizzia na mpurtanti ricchizza e un granni nùmmiru di pirsuni ntî l'esèrciti. Ntô 1815, comu risurtatu dê dicisioni dû Cungressu di Vienna, la zona di Lublinu e li riggiuni a furriari tunnu vìnniru ciduti di l'Austria ô Regnu dû Cungressu di Pulonia, ca era cuvirnatu dû Zar, ntô mentri la riggiuni di Ternopil, cumprisa la riggiuni stòrica dâ Pudolia miridiunali, vinni data dû novu a l'Austria dâ Russia, ca l'avìa dû 1809. L'anni 1820ini e 1830ini foru un pirìudu di cuverna assulutista di parti di Vienna, cu la lucali burucrazzìa galizziana ancora china di tidischi e cechi girmanizzati, macari si certiduni dê sò figghi si stàvanu già pulacchizzannu."
full,x,"Doppu la junta dâ Lìbbira Cità di Cracovia, ntô 1846, vinni canciatu comu:
Regnu di Galizzia e Lodomeria, e Grannucatu di Cracovia, chê Ducati di Auschwitz e Zator. Ogniduna di sti unitati era furmarmenti siparata; èranu alincati ntî stu sistema ntê tìtuli dû mpiraturi d'Austria, ogniduna avìa la sò bannera e lu sò stemma. Pi causi amministrativi, comugghiè, furmàvanu na sula pruvincia. Li Ducati di Auschwitz (Oświęcim) e Zator èranu nichi principati stòrichi a est di Cracovia, ntô cunfini cu la Slesia prussiana. La Lodomeria esistìa sulu ncapu ê carti; nun avìa tirritoriu e nun putìa èssiri attruvata ntî nudda mappa."
full,x,"La Galizzia ('n gallegu: Galicia o Galiza, 'n spagnolu: Galicia, 'n purtughisi: Galiza) è na cumunità autònuma ntô nord-ovest dâ Spagna ca avi na pupulazzioni di quasi 2.800.000 abbitanti. La Galizzia cunfina a nord cû Mari Cantàbbricu, a ovest cu l'Ocèanu Atlànticu, a est cu li Asturìi e la Castigghia e León e a sud cû Portugallu. Storicamenti, la Galizzia era la Gallaecia rumana, ca cumprinnìa certiduni parti di chiddi ca oi sunnu la Spagna uccidintali e lu Portugallu sittintriunali. Li lingui ufficiali sunu lu Gallegu, o galego ('n spagnolu gallego) e lu Castigghianu. Lu Spagnolu o Castigghianu veni spissu parratu comu prima lingua ntra li carusi dê cità, mentri lu Gallegu è spissu parratu comu prima lingua ntra la pupulazzioni cchiù anziana dê campagni. Tutti dui li lingui hannu un status ufficiali e vèninu nzignati ntê scoli."
full,x,"Si calcula ca cu sta vera Cesari ammazzau chiu di 'n miliuni di Galli e nautru tantu fu arridduciutu in schiavitu', numira mpressionanti su si pansa ca a populazioni da Francia ni ddi tempi era di 6-7 miliuni. --Fabiumit (msg) 15:02, 30 Sitt 2008 (CEST)"
full,x,"Duranti i primi anni sittanta assistiamu qunnì a la nascita du proto-punk, ovveru ddù filuni di gruppi di ispirazioni garage ca pricidettìru l'onnata punk rock di la mità anni sittanta, comu i già citati The Stooges, Patti Smith, MC5 o New York Dolls, ca dettìru a la luci i primi accenni di punk rock propriu su li basi du garage. Lu punk rock infatti sarà cunsidiratu un gèniri direttamenti discinnènti da lu garage rock pi li so caratteristiche giniralmenti cchiù grezze e distorte rispettu a lu rock roll cchiù tradizionali. 'N ebbìca punk iniziò un “revival” di stu gèniri, grazzi a gruppi comu li mèricani DMZ, Fleshtones e Last e i britannici Barracudas e Milkshakes (mentri nun picca gruppi punk e New wave farannu cover di classici dù gèniri)."
full,x,"Gautama Siddhartha, megghiu canusciutu comu lu Buddha Sakyamuni, è lu Buddha stòricu, funnaturi dû Buddhismu. Nascìu ntâ lu 563 a.C.; era figghiu di lu re dû regnu dû clan Shakya, a li pedi di l'Himalaya, ntâ riggiuni ch'oj s'attrova ntâ lu cunfini ntrâ l'Innia e lu Nepal. Dicidìu d'alluntanàrisi di stu munnu di ricchizzi pi addivintari un mònacu minnicanti e si spustau pi tutta l'Innia, nsignannu lu caminu dû ruspigghiu (pi chissu fu chiamatu lu Budda ca voli diri l'Arruspigghiatu). Murìu ntornu a lu 483 a.C. Figghiu di Suddhòdana Gautama, lu Ràjà (ragià) di na ripubblica aristucratica (ma la liggenna dici ca Suddhòdana era un rè) e di sà cugina e mugghiera Màyà, Siddharta nasciu ntâ capitali Kapilavatthu, cità a 200 km di Benares, ca currispunni secunnu l'archiòlugi inniani a l'attuali Pipràvà, vicinu Lummini ntô statu di l'Uttarakosala, riggiuni chi oj s'attrova nta lu cunfini ntra l'Innia e lu Nepal."
full,x,"Lu culligamentu câ frazziuni di Manfria è gistitu di na ditta lucali. Pî fistivitati vènninu stituiti cursi straurdinari pi culligari megghiu la città ô centru e ô cimiteru (fora dâ città) di Fareddhu. Nnî misi dâ stati arcuni autubbussi sèrvinu lu Longumari cittatinu. Comu dici lu stòricu Tucìdidi: ""A funnari Gela foru nzèmmula Antifemu di Rodi e Èntimu di Crita; iddhi si purtaru appressu li culoni dî sò paisa di pruvinenza; chistu successi quarantacincu anni dopu la funnazziuni di Sarausa"". Lu paisi pigghiàu lu nomu dû ciumi Gela, ma lu postu unni ora si trova lu paisi e chi prima era circunnatu dî mura, si chiamàu Linnioi, àppinu leggi dòrichi. Pressappocu 108 anni dopu la culunizzazziuni, li Geloi funnaru Girgenti, chi pigghiau lu nomu dû ciumi chi si trova ddhà vicinu; nni fìciru funnatura Aristinu e Pistilu, e cumannaru di usari li stissi liggi di Geloi""."
full,x,"Li forzi e li prissiuni c'ammùttunu nta l'àutu la crusta dâ Terra, ca la làssunu jiri ô vasciu, ca la tàgghiunu e la rùmpunu, s'attròvanu sutta la supirfici, ntê vìsciri, ntê strati fusi dû mantellu e dû nùcliu. L'onni d'urtu dê tirrimoti ponnu attravirsari tutta la Terra e èssiri ariggistrati di sismògrafi misi nta tuttu lu munnu. Ariggistrannu lu tempu ca ci stannu ss'onni p'agghicari dô puntu di partenza finu a tutti li sismògrafi, li scenziati sunnu arrinisciuti a aviri tanti nfurmazzioni ca fannu capiri la natura di l'intra dâ terra."
full,x,"Ntirissanti e ncignùsi li cumpunimenti burleschi comu la Murtoleide (81 sunètti satirichi contru Gaspari Murtola), lu capitulu ternariu dû Stivali, Lu Pupulo a la Pupula(lèttiri burleschi),eccetra. Assai dê sò òpiri sunu nnunziàti e mai scrivùti, ntra chisti lu puema dê Trasformazzioni, d'inchiantu ovidianu, lassàtu pèrdiri doppu ca la sò scigghiuta ìju a cascari ntî L'Adoni. Marino fu pupulari â sò èbbica e salutatu dê cuntimpurànî comu cuntinuatùri e ammudirnatùri di Tassu. La sò nfruènza 'n capu ê littirati taliani e furistèri nnô Sècentu fu grannissima. Iddu pî chissu era lu rapprisintanti dû 'n muvimentu ca si stava affirmànnu 'n tutta Europa, comu lu prizziusismu 'n Francia, lu eufuisìmu 'n Nghirterra (dû rumanzu di John Lyly Euphues), lu cultiranisìmu 'n Spagna."
full,x,"Ntâ basi di sta trama accussì ncusistènti lu Marino metta, cu granni fantasia, tanti àutri episodi ispirànnusi ê ntichi auturi comu Ovidiu, Apuleiu e Claudianu e agghiùncia macari li cchiù famusi fàvuli mitulòggici, comu chidda 'n capu ô jurìzziu di Paridi, Amuri e Psichi, Ecu e Narcìsu, Eru e Liàntru, Pulifemu e nummirùsi àutri. Pî tantu lu puema, ca 'n urìggini avìa èssiri fattu di suli tri canti, vìnna arriccùtu nzinu a divintari unu dê puemi cchiù lònchi dâ littiratura taliana chê sò 5.123 uttàvi (40.984 versi), sumigghianti a na fàvula smisurata, cu scunfinamenti dû tèma principali, digrissiuni e pausi discrittivi. Tuttu ciò pòtta a carattirizzàri L'Adoni comu un labbirìntu di situazzioni ntrizzàti senza nnâ riàrtà na vera struttura. Macari lu lòncu cantu vintèsimu, postu doppu la morti dû prutagunista, sèbbi a luvàri ogni pritisa di unitati narrativa."
full,x,"Ntô 1135 la flotta siciliana, ô cumannu di Giorgiu d'Antiochia, cunchistau li Gerbi, 'n facci ê costi dâ Tunisia. Ntô 1146, avìa ggià cunchistatu diversi cità custeri, ma Mahdia chi era ntî manu di Abū l-Hasan a lu-Hasan ibn ˁAlī ntî l'attaccu dû 1123 nun cadìu mancu sta vota, puru siddu a picca a picca cadìu sutta la nfluenza dû regnu di Sicilia. Lu 18 di giugnu dû 1146 la flotta sicilina, pratuta di Trapani cunchistau Tripoli, rinfurzannu l'auturità siciliana ntî l'Africa dû nord. Ntô 1147, Ruggeru attaccau lu mpiru bizzantinu chi cuntinuva a cuntrastari e cuntistari li sò cunchisti ntî l'Italia miridiunali. Giorgiu, cunsidiratu dî bizzantini comu un tradituri, mannau 70 navi pi assartari Corfù e l'ìsula s'arrinnìu facirmenti. Lassannu na guarniggioni di 1000 surdati a Corfù, Giorgiu si diriggiu versu lu Pelupunnesu."
full,x,"Lu 23 di nuvèmmiru 2002 nesci un sicunnu album du vivu Signorina Romeo Live. N'to 2003 partecipa pa sicunna vota, dopu 35 anni, o ""Festival du Sanremo 2003"", ca so nova canzuna Morirò d'amore, c'arriva o settimu postu n'ta gara. Veni pubblicatu lu novu album Morirò d'amore cu quattru inediti e canzuna di l'album Signorina Romeo Live. Supra l'unna du successu di Sanremo, a NAR, pubblica lu 3 di aprili 2003, na raccolta di successi Irradiazioni cu unu ineditu, a canzuna Voce che grida. Lu 28 di nuvèmmiru 2003 nesci un nuovu album Demo di midi chi cunteni canzuni demo inediti risalenti all'anni uttanta e nuvanta."
full,x,"Lu ribbillamentu si spannìu tempu nenti ntî tutta l'Ìsula, ntî chidda ca fu la prima rivuluzioni di lu Secunnu Millènniu. Pi stu ribbillamentu nasceru liggennni, foru scrivuti rumanzi e òpiri lirichi. Si trattò di un ribbillamentu di pòpulu, di na summossa (spuntània, dìciunu certiduni stòrichi; pinzata cu tutti li dittagghi, secunnu àutri), contru a li supprusi di un straneru, Carlu d'Angiò, ca nun si facìa vuliri beni, e di n'esercitu, chiddu francisi, ca facìa anghìrii di tutti li maneri. La ciamma s'addumò lu lunidìa 30 di marzu doppu Pasqua di l'annu 1282, a lu scurari (a lu vèspiru) (a un'ura di notti secunnu l'uràriu canònicu, picciò , era già lu 31 marzu)."
full,x,"Ntô uttùviru 2003, discurrennu na pussìbbili uffruta pùbbrica nizziali, la sucità vinni cuntattata dâ Microsoft 'n capu un pussìbbili accordiu o fusioni; Google rifiutau l'uffruta. Ntô jinnaru 2004 vinni annunziata l'assunzioni di Morgan Stanley e Goldman Sachs Group pi urganizzari l'uffruta pùbbrica nizziali, ca putissi èssiri di quasi 4 miliardi di dòllari miricani, dannu a Google un capitali di mircatu di 12 miliardi di dòllari, secunnu un banchieri cuimmurggiutu ntâ tranzazzioni. Lu 9 di marzu 2006, Google s'accattau dâ cumpagnìa Upstartle Writely un word processor addupiràbbili tràmiti Browser, ca pirmetti la sarvata dê files pruduciuti ntî furmati assai spargiuti, pirmittennu na fàcili nterupirabbilità cu certiduni Softwari di pruduttività pirsunali."
full,x,"È ntirissanti nutari ca un sirvizziu di caching veni rializzatu macari di Internet Active, unni pirò nun vinni ntuppata la trasuta. Diversamenti di Yahoo!, Google nun è na directory; tutti li pàggini di Google sunnu innicizzati 'n manera automàtica di un algoritmu statìsticu ca valuta la cunchiusioni dû situ chê palori chiavi innicati, quali palori dàricci, lu nùmmiru di trasuti e àutri paràmitri comu innicatura di qualità dû situ. Cu tuttu chistu, Google sarva na cache di tutti li pàggini innicizzati e la leva dê sò server sulu sutta chiara dumanna dû patruni dû situ/provider internet. La prova diciuta di Google è custruiri un World Wide Web, primiari li siti di qualità dannu megghia ""luci"" ntê primi risurtati dê diversi circati, di sèrviri a l'utenti pi aviri rispunnuti suddisfacenti ê sò circati."
full,x,"Chistu stili musicali spissu era (ancùora ùora) 'n mudalitati sulu vs coru, cioè a na brevi frasi canora, cantata da un sulu canturi (nnè campi ri schiavitù era cantata da un sulu schiavu) si alternava a risposta di tuttu lu coru (a l'ebbìca appuntu, lu restu di li schiavi ca stavanu travagghìannu). Mentri lu spiritual arrìstò cchiù semplici a livellu musicali, lu gospel si raffinò e si arrìcchìu ntô tempu, cu l'agghìunciuta di basi ritmiche du blues e du R B, e si diffusi marcatamente 'n tuttu lu munnu uccidintali. Ntô gospel, quarchi artista (a esempiu Mahalia Jackson) si limitanu a apparìri e arrìstari 'n cuntesti puramenti riliggìusi di ispirazioni spiritual e di argumentu cristianu. Lu termini gospel, 'n ngrisi, significa vanceli, letteralmenti bona nuvella: i testi infatti, si ispiranu a la Bibbia (sopratuttu lu libbru di salmi)."
full,x,"Ma la verra che Persiani non finiu ddocu picchi sta vota lu figghiu di Ciru, Dariu capennu quantu sti goti erunu fotti addumannua n'allenaza e pi sigillari l'alleanza si vulia maritari ca figghia do re gotu Antyrus. Ma i goti arriuddannusi lu tortu avutu pochi anni prima s'arrifiutarunu di alliarisi. Allura Dariu siddiatu fici passari l'esercitu attraversu lu Bosfuru costruennu ponti di varchi e poi lu stissu fici nno ciumi Danubbiu finu a quannu arrivau cu tutta la so granni armata ne terri gotichi. Ma a causa dilla feroci resistenza di ddi genti billicusi, addiciriu ca era megghiu tunnarassinni versu a Grecia. Macari Serse ciccau di scunfiggilli, curriggennu l'errori ca avia fattu lu patri, ma non ci fu nenti chi fari e accussi s'addiriggiu versu la Grecia."
full,x,"Chistu ebbi lu meritu di scunfiggiri lu Suavi. Doppu la so morti succiditti lu fugghiu Thorismud, ca scunfiggiu i Gepidi ma sfurtunatamenti mossi cascannu do cavaddu 404. Cu la so morti li Ostrogoti arristarunu senza re pi quaranta anni, picchi lu leggittimu eredi, fugghiu di Thorismud, Beremud, non vulennu stari assuggittatu a li Unni partiu cu figghiu Veteric versu la Spagna di Visigoti, cumannati a ddu tempu do re Theodorid I. Ntornu o 445 Valamir, figghiu di Vannalarius 'n cucinu di Thorismud vinni fattu re. Valamir arrignau supra e Goti in concordia cu l'autri du frati, Thiudimer e Vidimer arrispittannu sempri lu vuliri di Attila a cui erunu assuggittati. Comu vistimu supra iddi partecipanu a la battagghia di Campi Catalaunici. Cu la morti di Attila 453 accuminciau a dissoluzioni di lu mperru di li Unni a causa di la discordi ntra li so figghi."
full,x,"Lu granu (simmùlu: gr) eni na unitati di misura di massa usata 'n vari sistemi di misura, chinni nun esisti na currispunnenza biunivuca cu lu grammu di lu Sistema 'ntirnazziunali di unitati di misura. Eni na unitati di misura assai usata nnè paisi anglusassuni, 'n particulari veni usata 'n ammitu agriculu, chimicu, gioiellieristicu e munizionisticu. Fino a lu 1527 era canusciutu puru comu wheat grain (traduttu 'n sicilianu 'n granu di frumentu), vistu lu sò usu 'n campu agriculu, e faceva parti di lu sistema tower. Tuttùora eni prisinti un usu simmùlogicu mpropriu ca implica lu granu, nfatti succedi ca lu simmùlu gr (a li voti scrittur puru gr.) veni usatu 'n luogu di g pì innìcari na massa in grammi."
full,x,"Cci foru aggrissivi guerri di prupaganna tra li blocchi USA e URSS: l'Est criticava l'Ovest 'n quantu prumuturi dû capitalismu burghisi e dû mpirialismu, ca marginalìzzanu li travagghiatura, mentri l'Ovest criticava l'Est difinènnulu ""mpiru dû mali"", ncarnazzioni dûn tutalitarismu anti-dimucràticu sutta forma di dittatura cumunista. La Guerra Fridda si prutrassi dâ fini dâ sècunna guerra munniali, nzinu ô cullassu di l'Unioni Suviètica, ntê primi anni '90. Sulu 'n arcuni accasioni la tinzioni tra li dui schiramenti pigghiau la forma di cunfritti armati, comu la guerra di Corea, la Guerra dû Vietnam e la mmasioni suviètica di l'Afghanistan. Granni parti dâ Guerra Fridda si svurcìu mmeci attraversu cunfritti nun diretti, contra ""nazzioni surrugati""; 'n tali cunfritti, li putenzi maiuri upiràvanu 'n bona parti armannu o subbinziunannu li surrugati."
full,x,"La guerra tra aggenti, ntô spionaggiu mutuu d'ubbittivi civili e militari putissi aviri causatu la maiuri parti dî vìttimi dâ Guerra Fridda. L'aggenti vinìanu mmiati sia di l'Est ca di l'Ovest, e li spìi vinìanu videmma ricrutati supra lu postu o custrinciuti ô survizzu. Quannu scummigghiati, vinìanu acciduti mmidiatamenti o scanciati cu àutri aggenti. L'àerei spía e àutri apparecchi di ricugnizzioni vinìanu parimenti abbattuti ô mumentu dâ nnividuazzioni. Tanti assirvatura di varî fidi pulìtichi pènzanu òi ca li Stati Uniti aggiru 'n modi ca né la sô custituzzioni né lu sintimentu nazziunali putissiru suppurtari (comu cummàttiri guerri nun dichiarati senza lu splicitu supportu dû Cungressu). Nta l' anni '50, la pupulazzioni civili (armenu ntâ Mèrica) vinni suggetta a asircitazzioni contra li raid aèrei e ncuraggiata a custrùirisi dî rifuggi atòmici pirsunali."
full,x,"Siddu nun cci fussi riazzioni, l'attaccu si risurvissi nta n'accupazzioni, ma senza cunfrittu armatu, e chinni nun cci sarìa guerra. La guerra oltri ca strumentu dicisivu ntê rapporti tra li Stati è videmma finòminu suciali cu enormi riflessi supra la cultura, supra la riliggiuni, supra l'arte, supra la custumanza, supra l'econumìa, supra li miti, supra lu mmagginariu cullittivu, ca spissu la trasfiùranu esaltànnula/esautànnula o cunnannànnula. Li guerri sunnu cummattuti pû cuntrollu di risursi naturali, pi risòrviri disputi tirrituriali e cummirciali, pi mutivi ecunòmici, a causa di cunfritti ètnici, riliggiusi o culturali, pi disputi di putiri, e pi tanti àutri mutivi. 'N Europa nun cummatteru cchiù guerri pi mutivi riliggiusi dû 1648, annu dâ Paci di Westfalia ca nchiudìu la Guerra dî trent'anni. Spissu si distìnguinu li cuncetti di ""cunfrittu"" e di dichiarazzioni furmali di ""statu di guerra""."
full,x,"Li vari Cuverni fidirali uptaru mmeci pi na pulìtica di signu diamitrarmenti uppostu e lu Sud, a longu prisidiatu militarmenti 'n forzi, accuminzau a nèsciri sulu ê nizzi dû XX sèculu dâ divastanti crisi ecunòmica 'n cui avìa sdirrubbatu, grazzî videmma â scummigghiata ntô sô suttasolu di mpunenti e ricchi jacimenti di pitruliu. Li causi ca purtaru â guerra civili miricana nun sunnu piculiari dû statu d'oltri-ucèanu ma s'attròvanu macari nta àutri Stati comu la Svizzera. Ccà, ntô 1847-48, s'happi la Guerra dû Sonnerbunn ca partìa dî midèsimi mutivazzioni di chidda miricana"
full,x,"Li Menscèvichi e li SR vìnniru espulsi dî Soviet e cu e gghiè fussi suspittatu d'attivitati contrarivuluzziunarî putìa èssiri mpriggiunatu/ncarzaratu o justizziatu senza prucessu. A causa dî scarsi risurtati contra li tudischi, l'Armata Russa (“russa” zoè di culuri “russu”) vinni riurganizzata sutta un novu Cunzigghiu Militari Supremu, guidatu di Lev Trockij Li tanti diffirenti unitati vìnniru umuginizzati e ex-ufficiali di l'asèrcitu vìnniru rimittuti 'n survizzu comu ""spicialisti militari"". Ntô maiu di 1918 cû nùmmaru di surdati fermu a 450.000 la cuscrizzioni ubbricatoria vinni rintruduciuta. Chista fu siquuta di na purga dî cumannanti di l'asèrcitu, a giugnettu, c'avìa lu scopu di nun ntrudùciri cumunisti, ma di ripristinari ufficiali capaci. A sittèmmiru vinni passata na risuluzzioni ca diriggìu la ntera Russia Suviètica versu misuri militari, Trotsky vinni numinatu capu di un novu Cunzigghiu Militari Rivuluzziunariu dâ Ripùbbrica, cu putiri assai anchi."
full,x,"Nittamenti limitata comu forza militari era chidda custituiuta di suli anàrchici ossia un migghiaru di Guardii Nìuri ca vulìanu urganizzari l' Armata Nìura ma st'anàrchici cummattennu l'armata russa (“russa” zoè di culuri “russu”) foru prestu supraffaciuti. La guerra vinni cummattuta attraversu tri frunti principali - urintali, miridiunali e nord-uccidintali. Pò videmma èssiri dividuta apprussimativamente 'n tri pirìudi. Lu primu pirìudu jìu dâ Rivuluzzioni a l'armistizziu. Lu cunfrittu nizziau chî gruppi russi dissidenti, la forza principali era l'appena furmata Armata dî Vuluntari, ntâ riggiuni dû Don, a cui si juncìu 'n siquutu la Liggioni Cecu-Sluvacca 'n Sibberia. A est cc'èranu àutri dui amministrazzioni anti-bulscèvichi, lu Komuch a Samara e lu cuvernu nazziunalista sibbirianu basatu a Omsk. La maiuri parti dî cummattimenti, 'n stu primu pirìudu fu spuràdica, cuimmurcìu sulu gruppi nichi ammenzu a un scinariu stratèggicu fluidu e mutevole. Li principali antagunisti èranu li Cecu-Sluvacchi e li Littoni pro-bulscèvichi."
full,x,"Anchi li fili dî ribbelli vegnunu ngrussati da 2.000 cummattenti pruvininti di lu nurd dâ Siria. Ô l'iniziu dâ guerra civili li curdi s'arrimasti principarminti inattivi, li militanti curdi spuraticamenti scuntrannusi cu entrammi li fazzioni, li forzi cuvernativi di Assad e l'Asèrcitu Sirianu Libbiru pi lu cuntrollu a nord e nord-est dâ Siria.Dô frivaru 2013 li fazziuni curdi sugnu addivintati cchiù attivi ntô cunflittu n Siria, schirannusi cu li ribbelli cuntru lu cuvernu di Assad e la firma di accordi pulìtici e militari cu li fazzioni ribbelli. Inurtri, mentri arcuni islamici curdi sugnu saliti a roli di leadership n fazziuni islamisti, cumu Al-Nusra, lu principali gruppu di uppusizziuni curdu PYD e la sà armata YPG sugnu stati cummattuti da Al-Nusra e lu Statu islamicu dû 2012."
full,x,"Attivisti pulitici cumu Riad Seif , Haitham a lu-Malih , Kamal a lu-Labwani , Riyad a lu-Turk e Arif Dalila eranu impurtanti ntâ mubilitazziuni dû muvimentu.Lu cchiu famusu dî furum eranu lu Forum Riad Seif e Jamal a lu- Atassi. La Primavira di Damascu si è cunclusa ntûl'austu 2001 cu l'arrestu e la ditinziuni di dici attivisti lidir chi avivanu chiamatu pi iliziuni dimucratichi e na campagna di disubbidinza civili.A partiri di lu 2001 puru li rifurmisti n Parlamentu avivanu cuminciatu a criticari l'iriditati di stagnaziuni n quantu la regula di l'ex prisidenti Hafiz a lu-Assad; Bashar a lu-Assad avi parratu di rifurma, ma svultu picca, e nun è riuscitu a mantiniri li rifurmi prumessi di lu 2000, accussì dicunu l'analisti."
full,x,"Dû 2012 Li Zeti controllano quasi tutti li dui stati, mentri a lu Cartellu du Golfu restunu sulu li città di Matamoros e Reynosa.Missu ê stretti lu Cartellu du Golfu avi strettu n'alleanza cu l'atru cartellu dominanti ntû Messicu, lu cartellu di Sinaloa dû famiggiratu Chapu Guzman friscu vincitori dâ sanguinosa guerra di Ciudad Juarez (10.000 morti nta 4 anni) e Tijuana. Lu scontru sta continua ntê riggiun dû Golfu cu na violenza assurda.Li sciurnali messicani nun ni parlunu pena attacchi cu granasciuti e omicidi di giornalisti. Jertu è puru lu nummeru di ""desaparecidos"", na dê chiù 'mpurtanti attività dê Zeti.A maggio du 2012 li riggiuni chiù cauti sugnu a fruntiera chî Stati Uniti e Sinaloa."
full,x,"Pi nteressamentu di Marco D'Arma, Prisidenti di lu quarteri Provvidenza, la targa fu misa in via Narese 27, unni Guido Chiarelli abitau nsina a lu 1922.[11]
lu po' vìriri on line [1]
lu po' vìriri on line [2]
lu po' vìriri on line [3]
lu po' vìriri on line [4]
lu po' vìriri on line [5]
lu po' vìriri on line [6]
lu po' vìriri on line [7]
lu po' vìriri on line [8]
lu po' vìriri on line [9]
lu po' vìriri on line [10]
lu po' vìriri on line [11]
lu po' vìriri on line [12]"
full,x,"Bates ntâ canzuna sarìa la rapprisentazzioni di li nnustrii e di l'azzenni, ca àvissiru a criari posti pû travagghiu e jèssiri d'aiutu â populazzioni, mmeci cci penzunu pocu e fannu cchiù morti di chiddi ca avirìunu a sarvari. Cc'è na campiunatura di na canzuna dû Quartetto Cetra, e cita ""La Cura"" di Francu Battiatu e ""La donna Cannone"" di De Gregori. Agghicatu â fini, rinascita comu un papa e penza a quannu accuminciau comu Mikimix."
full,x,"Si penza ca l'assulu ri chitarra fu registratu sutta l'influenza ri l'alcol (dopu tanti tentativi). Na prima strofa ru testu si fa cennu a l'omicidio ri John Lennon e ru so assassinu Mark Chapman. A morti ru cantanti era ricenti e pisò assai a lu gruppu, ca era fans ri Beatles. Puru se mai pubbricatu comu singulu, Put Out the Fire, è a canzuni cchiù tradizionali ri l'album, ca fici parti puru ra compilation Queen Rocks ru 1997. Freddie Mercury scrissi sta canzuni comu tributu a John Lennon, la quali assassiniu ntô 1980 avia purtatu lu gruppu a cantari duranti lu tour a canzuni Imagine. Comu i canzuni ri Lennon, sta canzuni prisenta un arranciamentu ri basi o chianuforti cu un tonu malinconico. É puru na ri picca canzuni ru gruppu runni i testi foru scritti prima ra musica (comu Killer Queen)."
full,x,"Si passa da li episodi cchiù duri (The Hitman, Headlong) a chiddi cchiù scuri comu The Show Must Go On, ca fu cunsidirata comu na sorta ri testamentu ri Mercury, ma immece scritta 'n realtà ra Brian May. A title track Innuenno è cunsidirata a Bohemian Rhapsody ri l'anni nuvanta, pi li molte analogie ca prisenta cu sta canzuni, tra cui puru a lunghizza (6 min : 30 s contru i 5 min 57 s ra canzuni ri A Night at the Opera. Ntô 2011 l'album fu rimasterizzatu 'n digitali ra Islann Records / Universal Records e pubbricatu 'n dui furmati:
Tutti i brani sunnu accreditati a lu gruppu, eccettu All God's People (Queen/Mike Moran), tuttavia na lista ccà sutta sunnu ripurtati sulu i cumpunenti ru gruppu ca scrissiru i canzuni."
full,x,"Sta vota, lu pezzu fici partecipari tutti i cumpunenti ru gruppu, ca dettiru vita a un branu viluci cu divìersi tammuri e na linea ri bassu ritmicu, ca riproduci lu ruggitu di un muturi. A canzuni arrivò o 1° postu 'n Polonia. All God's People nasciu comu parti ru prugettu solista ri Mercury, Barcelona, sutta lu titulu ri “Africa by Night”. Freddie avia chiesto a May ri sunari a chitarra na canzuni, ma si finiu pi fari sunari tuttu lu gruppu. Lu chianuforti prisenti na canzuni è sunatu ra Mike Moran. Tra l'iniziu e a parti cintrali ra canzuni, Freddie Mercury arrivò a sunari a so nota cchiù avuta 'n vuci china, un Fa5. These Are the Days of Our Lives fu scritta ra Roger Taylor. É na ri cchiù semplici canzuni ru catalugu ru gruppu. Conga e percussioni foru registrati ra David Richards."
full,x,"L'occidental attiràu subbitu li seguaci pâ sò liggibbilità puru si nun c'èrunu grammàtichi o dizziunari furmali. Lu primu dizziunariu, Radicarium Directiv, cumparìu ntô 1925. Ntâ fini di l'anni '20, l'occidental avìa cumunità 'n Girmania, Austria, Svezzia, Cecoslovacchia, Svìzzira e Francia. Cu sedi a Vienna, Cosmoglotta binificiò dû sustegnu finanziariu e criscìu duranti l'anni '30, usannu la sò liggibbilità pi cumunicari cu l'urganizzazzioni e macari câ Lega dî Nazziuni. L'ascesa dû fascismu 'n Girmania, Austria e Cecoslovacchia pruvucò li divieti, la distruzzioni dî matiriali e li pirsicuzzioni di l'uccidintalisti. De Wahl, a Tallinn, pirdìu lu cuntattu cû muvimentu e la sò casa e la sò bibbliuteca foru distrutti duranti la Secunna Guerra Munniali. L'attivitati continuò principalmenti ntê paisi niutrali comu la Svìzzira e la Svezia."
full,x,"L'ipirsustintaturi eni n'organu mobbili cunnessu a l'ala e cumuni a un munzieddu d'airuplana. Chiddi ca parranu talianu di solitu iusanu li termini angrisi flap, o, si l'ilementu eni postu supra a lu bordu d'attaccu, slat (o, cchiu raramenti, alula). L'ipirsustintatura vienunu utilizzata supratuttu nta fasi di dicollu e nta l'attirraggiu ppi aumintari a purtanza di l'ala a vilucitati vasci. L'incrimentu di purtanza eni datu ri dui fattura:
L'ipirsustintatura di bordu d'attaccu funonzianu macari comu ""ciusciaturi"" ppi lu flussu d'aria supra a parti supiriori di lu prufilu alari, nta certi casi aumintannu a turbulenza di lu stratu limiti, inergizzannuni lu flussu, ritardannu accussini lu so distaccu dâ parti supiriori di l'ala."
full,x,"Tuttu dui P e Q sunnu simplici supra F, cu tangenti x + y = 0, x − y = 0; accussì si ricuperanu li ""asintuti"" fimiliari di la giometrìa elementari. Lu diagramma di Minkowski veni disignatu ntô pianu spaziutempu unni l'aspetti spaziali sunnu ristrette a na sola diminsiuni. Li unitati di distanzi e tempu supra stu pianu sunnu: unitati di 30 centìmitri di lunghezza e nanosecunni, o unitati astronòmichi e intervalli di 8 minuti e 20 secunni, o anniluci e anni.Ognuna di sti scale di coordinati porta a cunnissioni di fotoni tra eventi supra lini diagonali di pennenza plus o minus unu.Cinchi elementi custituiscinu lu diagramma usatu di Hermann Minkowski pi discrèviri li trasfurmazzioni di relatività: l'ipèrbuli unitària, la so ipèrbuli cunzigghiata, li assi di l'ipèrbuli, un diamitru di l'ipèrbuli unitària, e lu diametru cunzigghiatu.Lu pianu cu l'assi rifirisci a un sistema di rifirimentu a riposu."
full,x,"Dopu chi pubblicaru atri du aibum live (A Real Live One e A Real Dead One), lu cantanti Bruce Dickinson niscìo di lu ruppu pi' farisi un progetto solista, pirciò lu so postu fu pigghiatu di Blaze Bayley, ca sonava nta na bann chiamata Wolfsbane. Lu primo discu cu stu cantante fu The X Factor (Lu fattori ìcchise), ca niscìò nta l'annu 1995. A li vecchi fan stu discu un ci piacio, sia pi Bayley, sia picchì lu stile si fici chiù cupu e li canzuna chiù longhe. Stu periodo fu lu chiù tinto pi' la bann, chi facìa seimpre concerti nta lu munno, ma li so dischi un piacìano chiù a nuddhu. Puru lu discu dopu, Virtual XI (Virtuali unnici) unn'avio successu e fu consideratu comu lu peggiu album chi ficiro mai."
full,x,"Cci ponnu èssiri macari escurzioni tèrmichi giurnalieri veru marcati, ma idde sunnu strittamenti lijàti â dirizzioni dû ventu (pi scanciu a l'altirnanza di luci e scuru). L'arcipèlagu di Vestmannaeyjar, ca s'attrova arrassu dâ costa miridiunali, è la zona cû clima cchiù oceànicu: nnô mmjernu la timpiratura mìnima media è di -1° C, ma la màssima media nun acchiana supra li 2° C. Cca sunnu veru frichenti li jorna di forti ventu cu nevischiu: la nivi cadi spissu, ma giniralmenti nun cc'arrèstanu granni quantitati (nun chiossai di 15-20 cm). L'astati mmeci è veru chiuvusa e frisca. N Islannia cc'è na trina di parchi nazziunali:
Cchiù di ottanta sunnu li arii di prutizzioni di tipu sparaggiu: parchi, munumenti naturali, riservi paisaggìstichi e rifuggî faunìstichi. Nô nurdest s'attrova unu di l'ùrtimi tirritorî sarvaggî di l'Europa cu acedda assai e renni (mpurtati dâ Nurveggia, ma ô statu bradu)."
full,x,"L'Islannia arrimasi nnipinnenti pi tri sèculi, vinennu appoi cunchistata dâ Nurveggia prima (ntô 1262) e dâ Danimarca appoi (ntô 1380), pi effettu di l'unioni ntrô regnu di Nurveggia e lu regnu di Danimarca, suttâ direzzioni di chist'ùrtimu. A l'Islannia vìnniru arricanusciuti putiri limitati ntô 1874, e ntô 1918 cci vinni ricanusciuta na nnipinnenza simili a un prutetturatu cu suvranitati supra materî locali, mentri li relazzioni cu l'èstiru e la difisa rimàsiru ntê putiri di l'autoritati danisi, e lu suvranu danisi rimasi capu di statu nzinu a lu 1944, quannu fu funnata la ripùbblica. La paci di Kiel cunsacràu (ntô 1814) ulteriurmenti la sovranitati danisi, mentri lu paisi di orìggini (la Norveggia), macari sutta lu cuntrollu dâ Svezzia, attruvàu na via a l'innipinnenza. Ntô 1874, pi arricurdari li vecchi tradizzioni, vìnniru celibbrati li 1000 anni dâ culunizzazzioni."
full,x,"Lu novu discu, Jazz, è volutamenti spuntaneo, orientatu o rock comu l'album pricirenti, lu gruppu vulia n'album semplici, cchiù ra cumprenniri pu pubblicu, accussì ra otteneri ancuòra maggiori successu commerciali. News of the World era statu sviluppatu cumpletamenti 'n modu innipinnenti, sìenza un prudutturi ri grido ca putissi oscurari i meriti ru gruppu. Pi lu nove album, lu gruppu immece decisi ri chiamari arrieri Roy Thomas Baker, già prudutturi 'n passatu ru famusu A Night at the Opera. N'avutru canciamentu fu chiddu ri registrari tra Svìzzira e Francia immeci ca 'n patria, pi sfuggiri a lu fiscu britannicu. Oltri a lu criscenti successu ru gruppu, puru i scannali ca circonnavanu lu gruppu aumintarunu 'n maniera esponenziali."
full,x,"If You Can't Beat Them è n'avutra ri cumposizioni hard rock ri John Deacon e unu ri brani preferiti pi li esibizzioni live ru gruppu na fini ri l'anni sittanta. Si tratta ri na ri pochi canzuni ri Deacon runni May sona tutti i parti ri chitarra e ca cunteni un assulu chitarristico ri cchiù ri dui minuti ri chitarra, unu ri cchiù luònghi 'n na canzuni ri Queen. A canzuni vinni cumposta ra Freddie Mercury, pi li fan. A strofa «we'll sing to you in Japanese» è un riferimentu o branu Teo Torriatte (Let Us Cling Together) ri May, prisenti na l'album A Day at the Races. L'idea ru riff ri chitarra 'n parallelu vinni poi riutilizzata na canzuni “The Hitman” na l'album Innuenno."
full,x,"Baudrillard pinzava videmma, comu na picca di post-strutturalisti, ca la cumprinzioni veni viiculata cu sistema di li signa ca travagghianu nzèmmula. Sichennu lu linguista strutturalista Ferdinann di Saussure, Baudrillard addicchiaò ca pi iddu lu significatu è basatu supra a na mancanza (ergu ""àrvulu"" sta a significari ""àrvulu"" no pi zoccu la palora dici, ma pi zoccu la palora nun dici comu p'asempiu ""pisci"", ""stidda"", ""suli"" ecc.). Nfatti, iddu virìa lu significatu assai àutu-rifirinziali: uggetti, mmaggini di uggetti, palori e signa sunnu misi nta na riti di significati; lu significatu di n'uggettu è sulu cumprinzìbbili nta la sò rilazzioni a lu significatu di àutri uggetti, nta àutri palori, lu pristiggiu di na cosa si lija a vulgaritati di n'àutra. Partennu di sta basi Baudrillard custruìu tiurii ntirissanti supra la sucitati umana basati supra stu tipu di àutu-rifirinzialitati."
full,x,"Chissa è la classifica di l'attilleti chi hannu vinciutu cchiù midagghî d'oru:
Sta classifica teni cuntu dî risultati di l'Ulimpiadi dû 1906, dunni Ray Ewry vincìu dui midagghî d'oru. Ddi Jochi nun vennu pirò arricanusciuti dâ crunuluggìa ufficiali di l'Olimpiadi; sinza sti midagghî, Ray Ewry si ferma a quota 8."
full,x,"Sulu ntî l'Aprili 1997 pirò, ccu l'ajutu di lu Rapprisintanti di lu Cuvernu di li Baliari Marcel Li Got Ramis, la sò pinzata pigghiau corpu e ntî lu Giugnu di lu stissu annu si fici la I Edizzioni di li Joca: comu era giustu fu scigghiuta comu ìsula uspitanti la patria di lu funnaturi, giustu appostu la Còrsica e sparti participaru macari Madera, la Sicilia e la Sardigna. Ntî lu uttùviru 1997 a Funchal, ntî l'ìsula di Madera, vinni stabbilutu lu calannariu annuali di li Joca, ca scigghiva li sedi uspitanti nzinu a lu 2004: la II Edizzioni s'avissi fattu arreri in Còrsica, appui 'n Sicilia (1999), Madera (2000), Baliari (2001), Sardigna (2002), Azzorri (2003) e Canarii (2004)."
full,x,"Jòcura tìpici dî casinò sunnu: roulette, blackjack, chemin di fer, carribean poker, slot machine. L'agginzìi di scummisi mmeci ponnu asircitari la sô attivitati supra tuttu lu tirritoriu nazziunali. Dû dicèmmiru di 2001 foru auturizzati macari di l'agginzìi ca gistìscinu, previa appusita appruvazzioni, un jocu d'urìggini anglussassuni ca si chiama BINGO dâ sclamazzioni di un cittadinu miricanu dî primi dû 1900. Lu jocu d'azzardu è noltri di tempu diffusu attraversu sistemi quali lu Lotto, lu Totocalcio, lu Tototris, lu Superenalotto etc. Va nfini spicificatu ca li dèbbiti di jocu, ntô nostru urdinamentu civilìsticu, nun sunnu azziunàbbili judizziarmentu, obberu nun siddu nnni pò richèdiri lu paiamentu a lu Jùdici. Nfatti l'artìculu 1933 c.c. prividi ca: nun cumpiti azzioni pi lu paiamentu di un dèbbitu di jocu o di scummisa, puru siddu si tratta di un jocu o di na scummisa nun pruibbiti."
full,x,"Chistu avìa addivintatu pussìbbili pî strumenta cu tastera, di l'accurdatura cû sistema timpiratu di Andreas Werckmeister e dâ multitudini di modi sprissivi ca li nichi diffirenzi tra li vari ntirvalli dittati di lu novu timpiramentu rinnìanu pussìbbili. Duranti lu suggiornu a Weimar, Bach nizziau a travagghiari supra l'Orgelbuchlein pi Wilhelm Friedemann. Lu ""libbriceddu"" dâ mùsica urganistica avìa a cuntèniri mùsica tradizziunali cu inni dâ cresia lutèrana: lu scopu principali avìa a èssiri chiddu d'istruiri li studenti d'urganìstica. 'N rialtati lu travagghiu, sippuru nun cumpletu, svulcìu dui granni temi nta l'òpira di Bach. 'N primu locu ammustra lu talentu pâ didàttica, e 'n secunnu locu lu sô amuri pâ tradizzioni curali sia comu fòrmula 'n iddu, sia comu surgenti d'ispirazzioni."
full,x,"'N siquutu ô bruscu ditiriuràrisi dî rapporti cû Duca, Wilhelm Ernst, ca lu fici addirittura mpriggiunari pi quarchi jornu, ntô dicèmmiru di lu 1717, Bach si trasfirìu â corti di lu prìncipi Leopold d'Anhalt-Cothen, unni pigghiau sirvizziu comu mastru di cappedda, o chiuttostu, diritturi di mùsica di càmmara. Siddu è puru veru ca lu prìncipi Leopold, iddu stissu musicista e granni stimaturi dû talentu di Bach, lu pajava bonu e ci garantìa na cunziddirèvuli tulliranza supra zoccu cumpunìa o sunava p'iddu, iddu era tuttavìa calvinista e nun tullirava mùsica elabburata ntâ sô fidi. Eccu chinni la natura siculari dâ majuri parti di l'òpiri di Bach 'n stu piriodu. Li Cuncerti branniburghisi, accussì comu tanta àutra mùsica strumintali, tra cui li suites) pi viulunceddu solo, li sunati e li partiti pi viulinu solo, e li ""suites"" p'urchestra sunnu fruttu di stu piriudu. Ntô 1723, J. S."
full,x,"Rain Must Fall e My Baby Does Me, dall'album The Miracle (scritti cu Freddie Mercury)."
full,x,"Li Cohen dû Tèmpiu di Jerusalemmi, distruggiutu du' voti, assicuràrunu lu Sò cultu. Li rabbini trasmìsiru d'appressu la tradizzioni judea n finu ô jornu di oi. Lu judaismu esti unu dî cchiù antichi tradizzioni riliggiusi monuteisti ancuora pratticati oi. Li valùra e la stòria dû pòpulu judeo sunnu â surggiva di du' àutri riliggiuni abrahàmichi, lu christianìsimu e l'islàmm. Ma 'un nn'è â surggiva dû samaritanìsimu, chi esti mmeci, na tradizzioni israelita cuncurrenti, e mancu dû zuruastrìsimu, dirivàtu iddu stissu dû mazdeìsimu. Lu judaismu rivirìsci l'Otoritati suprema attraversu lu rispettu dâ Sò Liggi, rivilata a Musè (la Torah), e nun pri mmenzu di na, o cchiuassài di na, pirsuna otocràta cuomu succeri nna àvutri curturi."
full,x,"Affacciati barocchi e palazzi dû 800 s'ammìscanu a un centru stòricu d'ur ìggini àrabba ca li sprissioni cchiù vivi sunnu li setti vaneddi, la Matrici e lu Calvariu, rasti di l'anticu casteddu di l'Emiru. Mpurtanti macari lu sicintiscu Palazzu Panitteri (sedi dû Museu etno-antropològgicu) e lu Palazzu di l'Arpa (sedi dû Cumuni), la Cresia dû Carminu câ stàtua di màrmuru dâ Madonna di l'Udienza, e la Cresia di San Micheli cû fèrculu achestri n lignu di San Giorgiu ca trafiggi lu draguni. Nzinga di na pupulazzioni attenta â cultura, è luTiatru Cumunali L'Idea e la Stituzzioni Gianbecchina. Fora dû centru stòricu, arrèstanu li turri antichi di Pannolfina e Cellaru e lu furtinu di Mazzallakkar dû quali emèrginu li turri ntê suli misi d'astati quannu lu liveddu dû laco s'abbascia."
full,x,"Li Queen, doppu â furmazzioni, agghiunceru sùbbutu Keep Yourself Alive â scaletta dî cuncerti. Mercury dissi ca lu branu “era un òttimu modu pi spricari â genti cosa stàvanu facennu li Queen na ddù pirìudu”. La virsioni live cumprinnìa un versu cantatu di Roger Taylor e un so assolu di battirìa; Mercury di sòlitu cantava lu versu “all you people keep yourself alive” ô postu di “it'll take you all your time ann a money honey you'll survive”, dittu cchiù voti nnâ virsioni cuntinuta nna l'album. La canzuna fici parti dâ scaletta dû gruppu finu a li primi anni uttanta. Nnî tour dû 1980 e 1981 li Queeen sunàvanu, prima di l'accuminzata dâ canzuna, na jam session mpruvisata, poi chiudìanu cu un assolu di chitarra di Brian May, prima di chiùdiri cu finali di ""Brighton Rock"" o cu un medley di Flash (Battle Theme, Flash e The Hero)."
full,x,"Infatti si iddho avìa sempri scrivuto canzuna nta lu gruppu, unnì ni l'avìa mai cantati, lassannu la vuci a Gene Simmons o a Peter Criss. Naturalmenti lu tour fu un ranni succesu e fu considerato unu di li megghio ca ficiro, tanto chi qualchi mesi dopu niscìo Alive II, n'atru discu live, ca sta vota c'avìa puru cinco pezzi inediti (lu chiù famosu fu Rocket Ride, scrivutu e cantatu di Frehley). La fama du gruppu era accussì ranni chi, oltre a vinniri tanti dischi e a battiri li record di prisenza a li cuncerti, si criaro puru un mercatu di cosi cu loro logo, como kit pu truccu, mutanni, cappiddhi, magghietti, vini e addirittura bari e priservativi."
full,x,"Prima di finiri lu liceu ( 1922 ), vulìa studiari zûluggìa e paliuntuluggìa, ma poi sicutau li disìi di so patri scrivennusi a midicina . Sicutau li cursi all'Univirsità di Vienna, stannu â casa dî so ginituri, unni cuntinuàu a curtivari li so ntiressi zûlòggici; pi diri, circau di tèniri na scimieddha (un Cebus capucinus) ntâ so stanza. Puru prima di pigghiàrisi la lauria ( 1928 ), addivintau prima n'istrutturi e poi n'assistenti universitariu nna l'istitutu d'anatumia dû pruf. Ferdinann Hochstetter (mastru 'n mbriuluggìa e studiusu di anatumìa cumparativa). La so prima pubblicazzioni scintìfica fu un diariu di appunti e llustrazziuni supra ô cumpurtamentu dî ciàuli. Gretel, ca appoi addivintò sò mugghieri, fici scrìviri sta scrittura senza ca iddu lu sapissi e la mannau ô dutturi Oskar Heinroth. Accussì accuminzau la carrera di Lorenz."
full,x,"La bannera dâ Riggiuni è autrisì esposta pressu li seggi di l'istituzzioni, di l'òrgani, di l'istituti, nnicati ô comma 1, di l'artìculu 5, limitatamenti ê circustanzi dâ stissa dispusizzioni pricisati. 1. Ntô tirritoriu dâ Riggiuni, quannu la bannera riggiunali è esposta a lu sternu d'edifici pùbbrici secunnu quantu privistu dâ prisenti liggi, idda è asciancata dâ bannera dâ Ripùbbrica e di chidda di l'Unioni europea. 2. Ntê casi nta cui li tri banneri di cui ô comma 1 sunnu esposti nzémmula, hannu la stissa diminzioni e sunnu jissati ô stissu niveddu. La pusizzioni cintrali è risirvata â bannera dâ Ripùbbrica; la bannera di l'Unioni europea è cullucata a la sò dritta e chidda dâ Riggiuni a la sò manca. 1. Fattu sarvu quantu dispostu a l'artìculu 2, dâ liggi 5 di frivaru dû 1998, n."
full,x,"Nta l'archiviu dâ chiesa Matri di Carini si sarva l'attu di morti, ca nzemi a la littra ca lu patri Cèsari mannau a lu Re di Spagna pri dari na spiecazzioni dâ ammazzatina fatta p'addifènniri l'uniri dâ famigghia, sunnu la tistimunianza dû dilittu."
full,x,"Idda si vesti, scinni e trova nta la ntrata dui giaànti; cci abbennanu l'occhi, si la carricanu supra la spadda, e santi pedi ajutàtimi. Idda un vitti cu eranu e di unni la cunuscèvanu. Juncennu nta na ntrata, iddi cci livàru la benna; e la fìciru acchianari. Comu trasìu vitti na signura gràvita grossa: - Cummari, cci dici sta signura, vogghiu èssiri tinuta di vui.-
La cummari s'hà statu ddà, e un si mossi cchiù. Jamu ca avianu passatu chìnnici jorna, e lu maritu un vidennu a la mugghieri, cci cuminciaru a jiri li capiddi pill'aria; dicennu: ""E comu! Ah! mugghieri mia, ca cci appizzasti la vita!"". Lu pòviru maritu firriau tutta la cità circannu sempri di notti e di jornu. A li 15 jorna, dunca, sgravau la signura. Sta signura era na Principissa-fata, e fici dui beddi figghi màsculi."
full,x,"«Veni la Morti cu l'anchi torti
Lu Re sintennu diri accussì detti òrdini a li so' vascialli di nun fari nèsciri a Rusidda di dda casa; poi la fa vèniri a palazzu:
 «Comu va sta cosa, m'aviti a cuntari.»
 «Maistà, jo hê jutu a la mastra; ca nun aiu matri; aiu affacciatu nta lu pittera, e lu Riuzzu m'avi truzziatu e cci cuntau tuttu lu catùniu Ora, Maistà, m'avi a fari la grazzia, ca mi nn'avi a fari jiri a la casa.»
 «E comu ti nni vai, ca m'avi' fattu mòriri un figghiu!»
 «Nenti, jo mi nni vogghiu jiri!» e tantu fici, ca lu Re nni la fici jiri."
full,x,"La grasta di lu basilicò e' un cuntu chi fa parti dâ ricota di Giuseppi Pitrè: Fàuli, nueddi e cunti pupulari siciliani, cumprinnuta di quattru vuluma chi 'n turnu fannu parti dî vinticincu vuluma dâ Biblioteca di li tradizioni popolari siciliane. Na grasta e' un vasu or bùmmulu. Stu cuntu e abbastanti longu, na nuvina di pàggini. Vinni cuntatu a Pitrè di na figghia di Giuseppa Furia di Ficarazzi. Na vota s'arracunta ca cc'era un patri e avìa na figghia chi si chiamava Rusidda, e la mannava a la scola nni na maistra: pirchì a la casa nun avìa a nuddu. Sta maistra avìa un àstracu, chi vinìa a facciu di lu Re. Stu Re avìa un figghiu, ch'affacciava spissu spissu nta stu pitterra. Na jurnata s'attruvò a'ffacciari Rusidda e cantava nto ntô ron tò!"
full,x,"Nun truvannu nentì, si susi, e a tantuni a tantuni si 'nfila nna la cammara unn'era curcata la giuvina. Comu 'ncugna, tocca, e cci tocca ia panza. ""'Un mi tuccari, ca sugnu di lu Re."" Si ritira la manu; tocca arreri. ""T'aiu dittu: 'un mi tuccari, ca sugnu di lu Re.""
Lu Principi torna nni lu pitturi: ""Sapiti? accussì e accussì: ddà dintra cc'è 'na giuvina ca cci parrà la panza."" Dunca dumani io cci fazzu lu ritrattu, e poi
lu purtamu a lu Re.""
Lu 'nnumani, comu si sùsinu, lu pitturi cci fa lu disignu; lu Principi cci addumanna la billissima licenza. ""Vi salutu; 'ntra jorna a rrividèricci di prisenza."" 
""Quannu viniti"" cci dici lu vecchiu ""nni faciti sempri piaciri.""
Lu primu paisi chi junceru, lu pitturi finiu lu ritrattu: lu Principi si l'attaccau a lu coddu, e turnaru a lu paisi."
full,x,"» 
Lu 'nnumani appena fattu jornu: « Rigginedda , cci dici lu Riuzzu, mentri tu ti 'mmischi 'nta l'affari mei, pìgghiati zoccu vôi, chiddu chi ti pari e piaci 'nta lu palazzu, e ti nni vai.» « Riuzzu, cci arrispunni idda m'aviti a dari un misi di tempu. » « Quantu vôi. »
Idda chi fa? manna a chiama tanti manuali; muraturi, mastri d' ascia, pitturi, tapizzeri : e cci dici: « 'Ntra termini vintottu jorna vogghiu fabbricatu di tuttu puntu un palazzu, tuttu ddiffirenti di chistu; e lu vogghiu fattu 'n facci unni staju io. » A li vintisetti jorna la sira, lu palazzu fu allistutu cu tapizzarii, divani, e tutti sorti di cummuditati. A li vintinovi jorna, idda chiama lu Riuzzu e cci dici, ca la sira, si tantu l'avi a piaciri, vurrìa man ciari a tavula cu ìddu."
full,x,"Ma com'hê fari ora pri canùsciri cu e' so matri?>» E lu Cunzigghiu avi rispunnutu:
 «Sagra Curuna, finciti ca murìu, lu mittiti mmenzu la crèsia, e dati òrdini chi tutti li fìmmini di la citati vinìssiru a chiànciri: cu lu chianci megghiu di tutti, chissa e' so matri.»
'Nca lu Re accussì fici. Vinìanu tutta sorts di fìmmini; dicìanu:
 «Figghiu! figghiu!» e partìanu comu avìanu vinutu. Vinni a la fini la Cuntissima, e cul li làrimi tanti misi a pilàrisi tutta e gridari:
Lu Riuzzu, lu Cunzigghiu e tutti mìsiru a gridari:»
 «Chista è la matri! Chista è la matri!» Allura veni avanti lu Conti cu la sciabbula sfudurata e la spinci contra so soru. Ma lu Riuzzu si mettin di mmenzu e cci dici:
Accussi si maritaru ddà stissu. Cc'è na virsioni di Vaddilonga ntitulata Lu Cannileri."
full,x,"Un numiru stimatu e di comu 500.000 pirsuni a parti maggiuri di chisti eranu rifuggiati du Laos chi scapparu a causa di la Secuna Guerra di L'Innocina e di Pathet Lao. Nun significa nenti si l'urtimu cenzu ufficiali fattu ntô Siam (poi Tailannia) unni ""Lao"" era na catiguria etnica unica, dimmustrò ca mità di la pupulazzioni era ""Lao"". Comu parti di la ""Taificazzioni"" la catiguria ""Lao"" nun si cuntò cchiù e oggi nun è abbastanza chiaru di quali nummuru è fatta la pupulazzioni di origgini Tai e di origgini Lao. Li laoti parranu laotu e Isan. Tutti dui hannu tanti dialetti. Lu dialettu di Vientiane fu aduttatu comu la lingua stannard di lu Laos; Nun asisti stannard pi lu dialettu di Isan, ma la maggiuranza di li so dialetti sunnu cumprinzibbili cu lu laotu di Vientiane."
full,x,"Lu nomu Laozi è n'onurìficu. Lao signìfica viniràbbili o vecchiu. Zi o Tzu traduciutu ginirarmenti cu omu, picciottu, è macari un tèrmini cinisi echivalenti di visconti, usatu comu tèrmini di rispettu pi li mastri granni; chinni, Laozi pò èssiri ginericamenti traduciutu comu lu Mastru Viniràbbili o lu Mastru Vecchiu. Lu nomu pirsunali di Laozi putissi aviri statu Li Lu e lu sò nomu di curtisìa Boyang o Dan, ca ginirarmenti signìfica mistiriusu. Laozi è puru canusciutu comu:
Câ dinastìa Tang, pi criari na cunnissioni di manera ca Laozi risurtassi un catanannu dâ famigghia mpiriali, fu onurificatu cû tìtulu di Mpiraturi di Xuanyuan (elimintaritati prufunna) e cû nomu di tempiu di Shengzu, ca signìfica Santitati o Prugginituri Saggiu."
full,x,"Al suo interno si conservano, tuttavia, due paliotti in marmo policromo di lu XVIII secolo cu i blasoni di li Ventimigghia, un elegante fonte battesimale cu due acquasantiiri in pietra lumachella realizzati durante la prima metà di lu Seicento, provenienti dalla Chiesa di Santa Eufemia e na pala d'altari, di la metà di lu 700, raffigurante San Cono Abate che conferisce lu mannato di Parroco di Sant'Eufemia e di beneficiario di la Chiesa di Sant'Iconio a lu presbitero Don Giuseppe Cannella. L'opera che merita ogni attenzione è, senza dubbio, la pregevole scultura lignea di lu Cristo crocifisso in legno di cipresso macchiato a noce, Patrono di la comunità. L'autore rimane ignoto ma si promuove l'ipotesi che lu stile e la precisione ni lu renniri conto di ogni particolari anatomico facciano pensari a la scuola di li frati cappuccini. A fiesta ru paisi iè n'onuri du SS. Crucifissu."
full,x,"Na jurnata lu figghiu di lu Re di Purtugallu trasìu nna lu jardinu, e vidennu sta biddizza strema aristau alluccutu; ma, taliànnula attintamenti, vitti ch'avìa lu cozzu spizzicatu, e chi pirciò era na pupa bedda e bona. E chi fici? iju a circari na scala, la porta nna lu jardinu, l'appuntidda a lu muru, nnà lu finistruni, e si porta la pura nna lu so palazzu. Ddà si nchiuj cu sta pupa, ci adduma na pocu di cannili, e notti e jornu si metti a prigalla addinucchiuni. Lu manciari si lu facìa pròjiri di na ngacchidda di la porta. Lassamu stari a iddu, e pigghiamu la figghia di lu Re di Spagna. La sira, quannu ijvu pi pigghiari la pupa, e nun la truvavu cchiui, si misi a chiànciri, e pistùniarisi tutta, e tiràrisi li capiddi, nsumma, a fari un gran tirrimotu."
full,x,"A diffirenza di Hobbes Locke ritinìa ca l'òmini cèdanu a lu corpu pulìticu na parti dâ sô libbirtati sulu pirchî iddu tuteli lu sô drittu â prupitati. Lu Statu nun pò pirciò lèdiri li dritti naturali, la famusa triadi vita, libbirtati e prupitati, viulannu lu pattu suciali. Lu libbiralismu è di sòlitu cunziddiratu, nzèmmula â dimucrazzìa muderna, na filiazzioni di l'Illuminismu. Nfatti iddu s'ispira a l'idiali di tulliranza, libbirtati e aguagghianza propî dû muvimentu illuminista, cuntesta li privileggi di l'aristucrazzìa e dû cleru e l'urìggini divina dû putiri dû suvranu. Monteschieu (1689-1755) ntâ sô òpira Lu Spìritu dî Liggi fissa n'àutru puntu funnamintali dâ duttrina pulìtica libbirali: la cridenza ntâ siparazzioni dî putiri (putiri liggislativu, putiri esicutivu e putiri judizziariu) comu garanzìa contra l'arbitriu dû putiri statali. Immanuel Kant esprimi lu sô cridu libbirali parrannu di libbirtati, aguagghianza e nnipinnenza comu di li princìpî c'hannu a règgiri un Statu civili."
full,x,"Filòsufi comu Karl Marx assèrvanu ca li dritti di l'omu sustinuti dî libbirali nun sunnu univirsali ma espriminu l'esiggenzi di na ditirminata classi suciali (la burghisia) 'n un ditirminatu mumentu sturicu (lu passaggiu dû fiudalèsimu a lu capitalismu). Pirciò li classi duminanti nun ricanuscinu a tutti li dritti pulìtici e sunnu pronti macari a rifiutari la libbirtati di parabbula e di sprissioni a cu va contra li sô ntiressi. L'aguagghianza furmali pruclamata dî libbirali nun avi sensu finchî pirmaninu enormi disuguagghianzi ecunòmichi: ""la libbirtati pulìtica senza aguagghianza ecunòmica è un ngannu, na frodi, na buggia/minzogna: e li travagghiatura nun vonnu buggii/minzogni."" ntê palori di nàutru cèlibbri rivuluzziunariu, l'anarchicu Michail Bakunin."
full,x,"S'attròvanu tanti asempi di stu gèniri. Lu sonu dâ «J» si cancia ô principiu di na palora, addippinnennu quali littra veni prima, p'asempiu: «aiu a jiri» si prununza /aiu agghiri/; e «un jornu» si prununza /ungnornu/.[12]
La grammàtica di Sarvaturi Camilleri [13] porta macari la littra «DD», lu sonu retruflissivu ca si senti 'n «beddu». Facirmenti sta littra rapprisenta lu sonu cchiù distintu dû sicilianu. Puru siddu rapprisenta un sonu unicamenti sicilianu, lu fattu è ca la gràfica pi stu sonu hà statu sempri na cosa disfìcili ntô senzu d'arrivari a n'accordu tra li scrittura siciliani. Si vidi spissu «DDR» e «DDH» ma la majuranza dî scrittura ùsanu (e usaru) la «DD» simpricimenti."
full,x,"La maiuranza di st'ùrtimi casi s'attròvanu ntê paisi ca hannu attiratu assai emigrati siciliani, calabbrisi, salentini duranti lu cursu dû sèculu passatu, particularmenti, li Stati Uniti d'Amèrica, lu Canada, l'Australia, l'Argintina e lu Venezzuela. Nta l'ùrtima vintina d'anni, assai siciliani e calabbrisi migraru puru nnî banni nnustriali di la parti nord di l'Italia, e videmma ntô restu di l'Europa, spiciarmenti n Girmania, Svìzzira, Francia e Belgiu. La lingua siciliana, ca diriva dû latinu vulgari, è cumpunuta di tri varianti principali (salintinu, calabbrisi centru-miridiunali, e sicilianu di Sicilia). Sta lingua nterriggiunali avi certi carattirìstichi propi ca la rènninu diversa di l'àutri lingui ca sunnu parrati ntî zoni cunfinanti. Li tratti ginirali sichenti (cu asempi ntê tri granni varianti: siclianu, calabbrisi e salintinu) sunnu accarunu di li canciamenti dû latinu ca si fìciru duranti l'evuluzzioni dâ lingua siciliana."
full,x,"I circuli esperantisti (a 'ssai di perzuni chi aderiscinu su' giuvani) si riuniscinu e fannu inizziativi i tutti i tipi parrannu esperantu. Nci su' proposti lu si usa l'esperantu comu lingua franca nta l'Unioni Europea[7] pecchì si evitarrìa lu si spenni lu 40% dlu bilancio pe traduzzioni[8], senza lu s'avvantaggia nudja nazzioni. Lu messali cattolicu fu puru traduciutu ufficialmenti in esperantu. I papi danno l'aguri i Natali e Pasca in esperanto, ntlu salutu Urbi et orbi[9]. A San Marinu l'esperantu è a lingua di l'Accademia Nternazziunali d'i Scienzi (Akademio Internacia di la Sciencoj)[10]. All'Olimpiadi di Pechinu dlu 2008 l'esperantu fu na d'i pocu lingui ufficiali p'a diffusioni d'i notizzi olimpichi[11]. S'hai traduciutu n'artìculu o hai criatu na vuci e riteni ca sia lu casu di fàrila canùsciri picchì è cumpreta n tuttu, signàlila. Naturalmenti, sunnu boni accittati suggirimenti e canciamenti chi mìgghiùranu lu travagghiu."
full,x,Signala na vuci Archiviu Talìa tutti l'articuli n vitrina
full,x,"La lingua siciliana (o lu sicilianu) è na lingua rumanza (neolatina) e mostra na granni simigghianza câ lingua taliana, essennu macari chista na lingua rumanza; assai simigghianzi avi macari cu àutri lingui appartinenti ê lingui rumanzi (Catalanu, Francisi, Corsu, Gallegu, Portughisi, Sardu, Spagnolu), ma pô mutivu dâ scularizzazioni ntô sèculu passatu dê pupulazzioni di lingua matri siciliana nnirizzata sulamenti a la lingua taliana, oggi la simigghianza cô talianu (tuscanu littirariu) è assai cchiù forti ca ntô passatu. Pri tutti ssi mutivi, la traduzzioni ""autumàtica"" è pussìbbili, ma sulu 'n parti, picchì macari ca la lingua siciliana è na lingua latina, mèritanu di èssiri suttaliniati sti tri punti:
La lingua siciliana avi tanti palori ca addirìvanu, comu ô talianu, dô latinu, ma avi macari assai palori ca addirìvanu di àutri lingui."
full,x,"Nzinu đđâ virsioni 0.01 si putìa cumpilari jé fari pàrtiri a shell GNU Bash: cc'jèra un sistema upirativu minimali đđî unnì pirò putìanu accuminzàri assai megghiuramenti. À l'accuminzagghia s'avìa lu bisognu đđî un computer ccû Minix ppì cunfiguràri, cumpilàri jé nstallàri Linux (nzinu à virsioni 0.10, a 0.11 putìa vèniri cumpilata đđî Linux stissu), picchì addupirava lu filesystem đđû sistema unni s'appujava. Prestu li sistema Linux furu megghiu đđî Minix comu funziunalitati, Torvalds jé àutri sviluppaturi đđî Linux abbissanu lu sò kernel ppì fallu funziunari cchê cumpunenti GNU jé li prugrammi user-space ppì fari un sistema upirativu cumpletu, funziunanti jé lìbbiru. Lu 29 đđî jinnaru 1992 Andrew Tanenbaum, auturi đđî Minix, prubbabbirmenti siddiatu đđû forti ntiressi a viriri Linux 'ntò newsgroup đđû ssò sistema upirativu scrivìu un missaggiu ccû titulu ""LINUX is obsolete"" (LINUX jè obsulitu). Ntô post Tanenbaum criticava l'architittura monulitica đđû kernel Linux jé a ssò scarsa purtabbilitati."
full,x,"Ntî Winnows s'addopira lu carattiri backslash (""\""); ntî Linux, comu videmma ntî tutti li sistemi Unix (comu puru ntî àutri sistemi upirativi), s'addopira lu slash (""/""). Macari lu siparaturi đđî pircursu ntê URL đđê diversi prutucolli đđî riti (comu li nnirizzi internet) jè custituiutu đđû slash; lu mutivu jè cchì li riti đđî computer jé Internet hannu nasciutu ncapu a sistemi Unix. Casi tutti li softwari dispunìbbili supra Linux sunnu lìbbiri cu licenza GNU, ergu unu poti nstallari qualegghiè softwari sulu scrivennu un cumannu cû lu nomu scigghiutu ntâ ntirfaccia terminal. Asempiu, ppì nstallari ""Amarok"", un litturi mp3:
(La sintassi poti canciari a sicunnu dâ virsiuni)"
full,x,"Quannu, a l'èbbica, la puisìa vinni pubbricata, tutti li copii foru sichistrati picchì mmitàvanu a la viulenza. Vinni n'àutra vota pubbricata câ rispusta di Cristu canciata e ca ammita a la rassignazzioni. Chista è la secunna virsioni:

Rispusta di lu Cristu:

E tu chi ti scurdasti, o testa pazza,
chiddu ch'è scrittu 'nta la Liggi mia? Sempri in guerra sarà l'umana razza
si cu l'offisi l'offisi castija! A cu l'offenni, lu vasa e l'abbrazza
e in Paradisu sidirai ccu mia:
m'inchiuvaru l'ebrei 'nta sta cruciazza:
e Cielu e Terra disfari putia!""

S'hai traduciutu n'artìculu o hai criatu na vuci e riteni ca sia lu casu di fàrila canùsciri picchì è cumpreta n tuttu, signàlila. Naturalmenti, sunnu boni accittati suggirimenti e canciamenti chi mìgghiùranu lu travagghiu. Signala na vuci Archiviu Talìa tutti l'articuli n vitrinaLa Buccolica Don Chisciotti e Sanciu Panza Origini di lu Munnu Ditirammu: Sarudda
Centona
Lingua e dialettu"
full,x,"Lionel Andrès Messi Cuccittini, dittu Leo (Rosario, 24 di giugnu 1987), è un jucaturi di palluni argintinu chi joca comu attaccanti o centrucampista nta l'Inter Miami, na squatra miricana, e nta l'Argintina. Nta so carrera vincìu ottu palluna d'oru, quattru Champions League e un munniali. Assimilatu a la liggenna da nazziunali argintina Diego Armanno Maradona, è cunziddiratu unu di li megghiu jucaturi di tutti li tempi. Dittu ""la Pulga"" (""la pulci""), è lu jucaturi c'avi vintu cchiù trufei (46) e chiddu cu cchiù assist (379)[2] nta storia dû palluni. Nascìu di Jorge Horacio Messi e Celia María Cuccittini ntô spitali talianu ""Garibaldi"" di Rosario. Lu bisnonnu di so patri e lu bisnonnu di sa matri eranu ntrammi di li Marchi. Havi dui frati, Rodrigo e Matías, e na soru, María Sol. Ntô 2017 si maritau cu Antonela Roccuzzo cu cui avi tri figghi: Thiago, Mateo e Ciro."
full,x,"Appartinni â Lutaringia e a lu Sacru Rumanu Mperu nzinu a lu XIV sèculu, quannu fu nziruta ntô regnu di Francia e li reghi francisi nni ficiru lu centru dî sô attivitati rivoti versu l'Italia. La citati ristava di grannizza mudesta, ma si distinguìu 'n campu riliggiusu, tantu ca lu sô viscuvu fu elivatu a lu rancu di primati di Gaddia di papa Grigoriu VII ntô 1078. Ntô XIII sèculu ci si tinniru dui cuncili. Lu sviluppu ecunòmicu majuri s'happi a partiri di lu XVI sèculu, cu l'agghicata dî vancheri fiurentini e di mircanti, attirati dî franchiggi reggi e dî feri ca ci si tinìanu quattru voti l'annu. Ci si sviluppau 'n particulari lu cummerciu dâ sita. Di st'èbbioca rèstanu nummurusi immòbbili di stili rinascimintali, ca tistimunianu la ricchizza dâ citati."
full,x,"Ntô 1832 fu culligata pi menzu d'na dî cchiù antichi ferruvii â vicina citati di Saint-Étienne (Santu Stèfanu). Duranti la Sècunna guerra munniali, essennu situata 'n na dî zoni nun accupati nzinu a lu 1943, accugghìu nizziarmenti tanti rifuggiati. Doppu l'accupazzioni divinni un centru dâ Risistenza, favuruta 'n chistu dî tanti passaggi cummigghiati nterni a l'edifici (ditti traboules 'n liunisi), ca pirmittìanu di sfuiiri cchiù facirmenti a l'accupanti tudischi. Lu ""Museu dâ Risistenza"", cullucatu nta l'antica sedi/seggi dâ Gestapo, renni oi umaggiu a stu passatu. La citati vinni bummardata di l'aviazzioni alliata lu 26 di maiu dû 1944, anticchia prima dâ sô libbirazzioni. Nta l' anni 1960 comu ntô restu dâ Francia, criscìu grannimenti lu nùmmaru di l'abbitanti e foru custruiuti novi quarteri d'abbitazzioni 'n piriferia: La Duchère p'accògghiri li rimpatriati di l'Algeria (chiamati Pieds-Noirs azzoè Pedi-Niuri), Mermoz, Rillieux."
full,x,"Ntô Supplementu a lu Cosmoglotta 7 (1927), fu prisintata na traduzzioni di l'òpira dû pueta pirsianu Saadi Shirazi, nzèmmula a l'òpira di Hermann Keyserling nta l'edizzioni sichenti dû 1927. Na para di traduzzioni foru pubbricati nta l'anni '30, tra cui Lu es mi hem? di Konstantin Balmont, Manuel Menennez di Edmonno De Amicis e Un Descense in li Maelstrom di Edgar Allan Poe. Sparti, foru pubbricati diversi òpiri urigginali, comu n'antuluggìa di puisìi, Li Astres di lu Verne (""Li pianeti dâ primavera""), di Podobský, Krasina, raconta di lu subterrania di lu Moravian carst di Kajc, e diversi òpiri di A. E. Cortinas e P Dimitrìu. Na raccolta di storii curti, Historiettes in Occidental, fu pubbricata ntô 1930 di Ric Berger. Nta lu 1951, cu la criazzioni di Interlingua, accuminzaru a sustèniri sta nova lingua d'IALA, assai uccidintalisti, tra cui Berger, na di li cchiù mpurtanti pirsunaggi di lu muvimentu Interlingua."
full,x,"Nta l'età rumana la puisìa era quantitativa, si basava vol diri supra l'altirnanza tra sìllabbi longhi e sìllabbi curti: lu metru cchiù diffuso - spiciarmenti picchì metru di l'èpuca - era l'ESAMiTRu. La puisìa avìa a èssiri liggiuta o ricitata scannènnula riurusamenti a tempu, anchi si certi studi ricenti linguìstici parissi c'avìssiru mustratu la natura milòdica di la lingua latina, ca la facìssiru assumigghiari cchiù quasi a li lingui orientali ca a l'attuali lingui niolatini."
full,x,"9 Ddu Diu, a lu quali rinnu cultu nta lu me' spìritu annunziannu lu vancelu di lu Figghiu so', è tistimuni chi iu mi ricordu sempri di vuàutri, 10 addumannannu sempri nta li me' prijeri chi pi vuluntà di Diu mi si grapissi na strata pi vèniri nzinu a vuàutri. 11 Nfatti aiu un vivu disìu di vidìrivi pi cumunicàrivi qualchi donu spirituali pirchì putìssivu èssiri furtificati, 12 o megghiu, pi rinfrancàrimi cu vuàutri e ntra vuàutri pi menzu di la fidi chi avemu 'n cumuni, vuàutri e iu. 13 Nun vogghiu, dunca, chi nun canusciti, oh frati, chi chiossai di na vota aiu avutu la ntinzioni di vèniri nzinu a vuàutri - ma nzinu a ora nun potti èssiri - pi arricògghiri qualchi fruttu puru ntra di vuàutri, comu ntra l'àutri Gintili."
full,x,"Nunustanti ammirassi a generositati e a preoccupazioni ri Geldof, lu cunnutturi TV Bill O'Reilly da Fox News fu criticu riguardu a svista du prudutturi du Live Aid su i piccìuli raccolti pi dari da manciari a la pupolazzioni Etiope, facennu nutari ntô giugnu 2005 ca parti di funni sunnu stati rubbati ra Mengistu Haile Mariam e la so armata. O'Reilly susteni ca li dunazioni avissìru a essìri cuntrullati ra organizzazioni a scopu beneficu operanti ne paisi ca ricivinu aiutu, immeci ri guverni ca putissìru essìri currotti. Tim Russert, intervistannu Bon su Meet The Press pocu dopu l'affermazioni ri O'Reilly, proposi chisti e avutri problematiche a lu cantanti rock. Bono arrìspunniu ca la corruzioni, nun i malatie o a fami, fu a maggìuri minaccia pi l'Africa, cuncurdannu su fattu ca organizzazioni ri assistenza stranieri avissìru a decidiri comu vannu spisi i piccìuli."
full,x,"L'organizzatori du cuncertu annu successivamenti dittu ri essiri stati particolarmenti attenti a assicurarisi ca almenu un cumpunenti di Beatles, specialmenti Paul McCartney, pigghìassi parti o cuncertu poiché a prisenza di un “elder statesmen” di la mùsica britannica avissi datu granni legittimazzioni a li occhi di capi pulitici a li quali si stava circannu ri canciari opinioni. McCartney accìttò ri esibirisi dicennu ca “lu management” - so figghìu- l'avia persuasu a pigghìari parti o cuncertu. Ntô cuncertu fu l'ultimu artista (tralassannu lu finali da Bann Aid) ad acchìanari ntô palcu e unu di pochi ad aviri suffertu ri problemi tecnici."
full,x,"S'arriva dunche a fini du cuncertu, cu i quattru cumpunenti ca cantanu We Will Rock You, Frienns Will Be Frienns, We Are the Champions e God Save the Queen, 'n cui Freddie saluta lu pubbricu vistutu da regina purgennu a corona o pubbricu. virsioni dû 2003 (Hollywood Records)
DVD 1
durata tutali du cuncertu: 1 h: 50 min: 56 s
DVD 2
cuncertu du 12 di giugnettu 1986
cuncertu ri l'11 di giugnettu 1986
filmatu ri provi pu Magic Tour cuntinenti na l'ordini i seguenti canzuni:
Lu filmatu nisciu originariamenti ntô 1990 'n VHS cu titulu “Queen Live At Wemmley” e na tracklista arridutta rispettu lu cuncertu cumpletu (virsioni DVD/duppiu CD virsioni rimasterizzata ntô 2003 ra Hollywood Records). Ri seguitu a scaletta pruposta ntô VHS originali:"
full,x,"Ntâ terza mmintazzioni Margarita ripprisenta na speci di punti di liami: essènnusi mparata a vulari e a cuntrullari li sò passiuni (ma senza scurdàrisi dê littirati rispunzabbili dâ dispirazzioni dû sò nnammuratu), trasi ntô munnu dâ notti, e vola â nuda supra li fitti furesti e supra i ciumi dâ Matri Russia, e doppu ca veni purificata torna n'autra vota a Mosca e participa ô ballu di primavera dô Diavulu. Vicinu a Wolann-Diavulu duna lu bimminutu a tutti li pirsunaggi tristi e scuri dâ storia ca nèsciunu dâ porta aperta dû Nfernu. Margarita supravvivi a sta prova senza cèdiri e s'accunchista d'accusì, clu duluri e l'innuccenza, la pussibbilità ca lu diavulu ci rializza lu sò disideriu cchiù fotti. Idda scegli di libbirari lu sò Maistru e di viviri cu iddu pòviri ma nnammurati."
full,x,"Accuminzannu di l'VIII sèculu a.C., la Sicilia fu suttamisa di na fudda di migranti cu lingui diffirenti: greci, finici, rumani, vantali girmànici, goti di la Sbezzia, àrabbi, nurmanni, sbevi, e poi l'angiuvini, l'aragunisi, li spagnoli, li savoia, l'austriachi, li burbuna e li ngrisi. Avissi a èssiri fàcili capiri nta quali misura, cu tutti sti nfrussi, la lingua siciliana s'avissi pututu sbiluppari agghicannu a èssiri chidda ca si parra e si scrivi òi. Lu latinu si ntrasìu assai supra li variazzioni di li parrati siciliani, macari siddu lu grecu era cchiù diffusu di dui sèculi prima di la cunchista rumana. Cu li diffirenti accupazzioni l'usi e li custumi di li siciliani canciaru, ma la lingua nun canciau nta la sò ntiritati, anzi s'arricchìu pi l'assimilazzioni di na nfinitati di vucàbbuli dirivati di tanti lingui aurupei, urintali e africani ca traseru nta l'idioma sicilianu."
full,x,"Un suntu d'ogni cuntu:
Quannu finisci stu terzu cuntu dû pappagaddu, lu cuntu principali cuntìnua:
 «V'avi piaciutu, mamma bedda, stu cuntu?»
 «Sì, figghiu miu» «Ma cu la vecchia nun cci avita a jiri, sapiti!»
Comu finìu lu cuntu, veni lu cammareri:
 «Signura, Signura, lu patruni vinni»
 «Veru! dici la signura. Ora senti, pappagaddu: ora jo ti fazzu fari na gaggia nova.» Junci lu patruni grapi tutti li finistruna; s'abbrazza cu la mogghi. A ura di manciari, lu pappagaddu lu mìsiru nta lu menzu di la tavula. Nta lu megghiu, jetta lu pappagaddu na sbrizziata di vrodu nta l'occhi di lu patruni. Lu patruni, ca si ntisi abbruciari l'occhi, cci detti di manu. Lu pappagaddu l'afferra pi li cannarozza, l'affuca e vola. Vola, e va nta lu chianu:
 «Pappagaddu sugnu, e omu addiventu!» e si nni turnò beddu asciuttu e pittinatu, omu, nta lu Càssaru. Scontra lu Cavaleri:
 «Sapiti!"
full,x,"Contrariamente a quantu si pò leggìri sulitamenti su riviste divulgativi, nun esisti ancùora a prova ca li distanzi nnè strutturi di lu spazziutempu sianu quantizzati 'n unitati di lunchizzi di Planck. 'N alcuni tiurii a lunchizza di Planck eni a scala nnà quali a struttura di lu spazziutempu addìventa duminata da effetti quantistici dannuli na struttura a scuma. Tuttavia avutri tiurii nun pigghìanu 'n cunsìdirazioni chisti effetti. L'area di Planck, uguali a la lunchizza di Planck ô quatratu avi un ruolu cchìu chiaru 'n gravitati quantistica. L'intrupìa dì buchi nivuri eni data da 

k
A

/

4

ℓ

P

2

^{2}}

 dunni A eni l'area di l'urizzunti di l'eventi e 

k

 a custanti di Boltzmann."
full,x,"Lu MIS participau all'elizzioni riggiunali siciliani dû 20 di aprili 1947, unni pigghiau un bonu risurtatu cu 171.470 prifirenzi (quasi lu 9%) facennu 8 diputati: Antrea Finucchiaru Aprili, Giuacchinu Girmanà, Cuncettu Gallu, Attiliu Castrugiuvanni, Pippu Calatabbianu, Saru Cacopardu, Tanu Dracu e Petru Lannulina. Cu tuttu chistu lu muvimentu scumparìu dâ pulìtica doppu l'elizzioni pulitichi dû 18 di aprili 1948 quannu lu MIS nun arriniscìu a pigghiari mancu na sègghia. Doppu la scunfitta elitturiali spuntanu li dimissioni di Finucchiaru Aprili e di àutri membra. Senza ca mai ci fu un sciugghimentu furmali, lu MIS supravvissi pi dicenni, ntâ forma di gruppu di prissioni ca ni tutilau la mimoria e la cuntinuità, grazzî ô travagghiu di diriggenti comu Franciscu Mazza e Saru Fasanaru, cu scarsi apparizzioni elitturiali cu diversi noma e sìmmuli, ntra chisti chiddu ca purtava lu nomu di Muvimentu - Stòricu - Sicilianu M.I.S."
full,x,"Probabilmenti si tratta ri na virsioni filusofica ra morti, 'n quantu a matri rapprisenta 'n realtà lu cerchiu ra vita iniziali, ca 'n idda finisci attraversu lu ritornellu a la matri terra. Dopu sta strofa parti un assulu ri May, sìenza distursuri, ca rilassa l'ascoltaturi. L'ultima strofa è cantata proprio da lu chitarrista, picchì Mercury nun appi lu tempu a finiri a canzuni. A la fini ra canzuni, sempri secunnu a virsioni pruspittata ra l'autori, si cumpi lu percorsso cuntrariu, chiddu ca arriporta a l'origini, chinni si passa da lu cunceru ru Wemmley Stadium ru 12 di giugnettu 1986, finu a un pezzu ra prima canzuni rigistrata “Goin' back”, scritta ra Freddie Mercury sutta lu nomu ri “Larry Lurex”, unu ri One Vision e lu piantu ri un picciriddu, lu quali rapprisenta a nascita."
full,x,"No nomu ri l'album si po' nutari lu riferimentu o destinu e a tuttu chiddu ca iddu cumporta ('n ngrisi “made in heaven” significa “fattu 'n paradisu”; no sensu menu littirali significa “già rializzatu, già scrittu da lu destinu”), ma cchiù significativu è lu sensu letterali, ca voli fari viriri a partecipazioni ri Freddie Mercury, defuntu, a la creazioni ru discu, nisciutu appuntu postumo a lu cantanti, ntô 1995, dopu quattru annu ra morti ru cantanti, ntô 1991). Pi quantu riguarda l'avutri canzuni, Heaven for Everyone è un demo du 1980, pinzatu inizialmenti pi essiri inclusu na l'album The Game, mentri Let Me Live è un abbozzu ri canzuni ca Freddie avia incisu cu Rod Stewart ntô 1983 e ca inizialmenti avia a essiri misa na l'album The Works (I parti vucali di Rod Stewart sunnu stati poi sostituiti da la vuci ri Roger Taylor)."
full,x,"Di l'ottucentu s'accuminciau a cummimurari lu miraculusu fattu d'armi cu na Sacra Rapprisintazzioni unni lu pòpulu sciclitanu participava facennu la parti di li Nurmanni e chidda di li Turchi.[1]
 La sacra rapprisintazzioni dâ battagghia di li Milizzi
Tutti l'anni, a Scicli, a lu primu sàbbatu ca veni prima dâ simana di Passioni, veni fatta la ""sacra rapprisintazzioni di la battagghia di li Milizzi (o di li Mulici)""; l'atturi sù li stissi citatiti di Scicli, cui fa la parti dû mussurmanu e cui chidda dû cristianu; li primi cu a capu l'emiru Belcani (Bel-Kan) e li secunni cumannati dû Conti Ruggeru 'n pirsuna."
full,x,"Giuvanni De Crescenzu uttinni nortri di Arfonzu lu Magnànimu ca lu fèudu di Rivinusa fussi elivatu di sìmprici a nòbbili e ci fussi cunciduta la giurisdizzioni civili e criminali. Chistu avvinni lu 30 di dicèmmiru dû 1472. Rivinusa chinni ci avi na sò cresia, un signuri, un fùnnacu - arbergu e li canònici. N'àutra tappa dâ storia di Rivinusa n'è data dâ funnazzioni dâ Matrici. Fu propiu don Giàcumu Bonannu Colonna ca ntô 1621 cu n'assimbrea sulenni prucramau la libbirazzioni di Rivinusa dâ fiudalitati di Licata e cresi ô vìscuvu monz. Trama l'auturizzazzioni a custruiri na cresia cchiù granni di chidda dâ Madonna dû Ficu. La cresia vinni custruuta ntô 1632 e ntô stissu annu vinni prucramata Matrici. Nta stu mentri Rivinusa s'accriscìu, ci avi n'amministrazzioni cumunali nnipinnenti e li sò giurati."
full,x,"Àutri granni sunnu lu marucchinu Boumalik, li kenioti Cheruyot e Kiptarus, Màssimu Vicenzu Mòdica, Franciscu Bennici, Sarvaturi Vincenti e tanti àutri... Lu Trufeu fu criatu ntô 1993, e vitti triunfari, comu già dittu, l'urganizzaturi Giancarlu La Greca, tannu participanti cu la SBM Palermu. Ntô 1994 videmu a Rubbertu Scarlata supra lu gradinu cchiù àutu dû podiu, siquutu pi dui anni di sèchitu di Sarvaturi Vincenti, Àncilu Curtu Pelli dâ vicina Caniattì, appoi ntô 1999 videmu arrè a Sarvaturi Vincenti; lu millenniu novu si grapi â nzegna di Màssimu Vicenzu Mòdica, appoi ntô 2001 videmu a lu primu straneru a vìnciri a Rivinusa, Haron Torotich, ntô 2002 videmu a l'ùrtimu talianu a v ìnciri a Rivinusa, Franciscu Ingargiola. Dû 2003 n appoi sulu duminiu èstiru: ntô 2004 e 2005 videmu v ìnciri a l'eritreanu Afringy, ntô 2005 nfini trionfa Benson Barus."
full,x,"È ntirissanti nutari ca siddu li mancala appassiunaru lòggici e matimàtici occidintali n quantu joca a nfurmazzioni cumpreta, e chinni ca si prèstanu a èssiri affruntati n modu scintìficu, n granni parti dî culturi africani si cunzìdira picca currettu, siddu nun addirittura scurtisi, miditari troppu supra li propi muvuti. Nun raramenti li rigulamenti ufficiali africani viètanu di cuntari li pezza ntê casi; n Uganna si joca a Omweso lu chiù vilocimenti pussìbbili, e l'esitazzioni chiù nica è paiata câ scunfitta mmidiata a tavulinu. Un spittaturi occidintali ca osserva jucari li Masai, spissu, nun è mancu n gradu di distìnchiri l'altirnàrisi dî turni. Tanti di st'aspetti sunnu antitètici ô cumpurtamentu occidintali nurmali versu li joca astratti stratèggici (vidi lu jocu di li scacchi), diffirenza ca pò èssiri liggiuta puru n chiavi sociològgica e antropològgica."
full,x,"Secunnu n'artìculu apparsu ntâ rivista Time lu 14 di giugnu 1963, ""dui fili di sei fori, accumpagnati ê strimitati di dui fori di diminzioni maiuri, foru scurputi nta un bloccu granni di roccia nta l'antica citati d'Aleppu, n Siria. Lu stissu schema s'arritrova scurputu ntê culonni dû tempiu di Karnak, n Eggittu, e appari nta l'antichi pitturi tummali dâ valli dû Nilu. Lu stissu disignu è scurputu ntô Tiseu d'Atini, e nta diversi rocci longu li vìi pircurruti dî caruvani dû munnu anticu. Oi fili anàlughi di fori s'attròvanu nta tutta l'Asia e l'Àfrica, scavati ntô tirrenu, ncisi nta ligni rari o nta l'avoliu"". Puru siddu nun tutti st'affirmazzioni foru cunfirmati, chistu pò dari, armenu a la grossa, l'idìa di l'etati dâ famigghia dî mancala. Lu locu d'orìggini fu prubbabbirmenti l'Àfrica, forsi lu Nord, e na cullucazzioni timpurali sìmili putissi èssiri tra li 1000 e li 3000 anni fa."
full,x,"Ntô 1995 pùbbrica pi la Cgd l'arbum Anni dorati, ntô quali ntèrprita li cchiù beddi miludìi di l'anni Quaranta e Cinquanta. Lu discu è cunfizziunatu di Gianni Bella, cu la cullabburazzioni di Geoff Westly, ma forsi nun è ancora lu mumentu pi stu tipu di'upirazzioni, ca mmeci veni lanzata nta l'anni succissivi di artisti taliani e nternazziunali, cu granni riscontru. La brevi tournèe primavirili ntraprisa di Marcedda cu na granni archestra, si rivela un successu nicu, ma di stu mumentu l'attivitati musicali dâ cantanti s'arriduci cunzidirevurmenti, sia dû puntu di vista discugràficu, sia dû puntu di vista dî participazzioni televisivi, spissu nùtili e nun rilivanti. Abberi la fini di l'anni Nuvanta arriggistra cû frati Gianni un paru di canzuni ca stèntanu a dicullari. Dinnanzi ê cuntìnui difficurtati di na discugrafìa 'n mutamentu, la cantanti prifirisci didicàrisi â famigghia."
full,x,"Sempri ntô 1977, chinni a pàrtiri di l'album Femmina, accumenza na fasi d'un canciamentu ca si cumpreta ntê primi anni Uttanta: la vuci dâ cantanti acchisici na maiuri carnalitati, li sò nterpritazzioni addivèntanu cchiù sinzuali e li testi cchiù ammiccanti. Pruponi pi l'ùrtima vota n'àutru sìngulu di discretu successu mpruntatu â disco e zoè Non m'iporta più, mentri ntô 1978 si cuncedi un pirìudu d'abbentu, fatta eccizzioni pi la nisciuta d'un biddìssumu branu dûl tìtulu Mi vuoi e scrittu di Ivano Fossati. Ntô 1979 lassa la Cgd e approda â Cbs, e pùbbrica l'arbum Camminanno e cantanno, ca s'avvali dâ cullabburazzioni di Gianni Bella, Mario Lavezzi, Dario Baldan Bemmo, Beppe Cantarelli, e supratuttu d'Amedeo Minghi, puru iddu a l'èbbuca ca scanusciutu, ca firma arcuni testi. Nunustanti chistu, l'arbum nun utteni lu successu privistu."
full,x,"Nta lu 1923 (annu di nàscita di lu frati di Mark) lu patri addiventa diritturi di la scola làica ebbrìa (Tarbut) e Mark la frichenta mparannu accussì l'ebbràicu (chi addimintica) e un pocu lu pulaccu (materia ubbrigatoria). 'N sèchitu a la chiusura di sta scola, nta lu 1925 a 11 anni (un menu di li sò cumpagni di classi) Mark veni iscrittu a la terza elimintari di la scola pùbbrica nta la quali ucraini e ebbrìi nun èranu graditi di la nova auturitati pulacca nazziunalista e antisimita. Di sta scola Mark ricorda l'ùrtimu nzignamentu di li scienzi naturali, duvuta a la priparazzioni e passioni di un sìngulu nzignanti. Li cammiamenti pulìtici (un gorpi porta a lu guvernu Pilsudski) fannu sì chi quannu nta lu 1926 Mark nizzia lu liceu, l'ammienti è cchiù làicu e libbirali e, grazzi a li novi auturitati lucali, menu ustili a li ucraini."
full,x,"I matìti cupiativi jerunu cumunimènti utilizzai ppi firmàri cuntratti e atti pubbrici, prima di l'imminzioni dâ penna a sfera. A matìta cupiativa lassa un blu innilèbbili, si vagnata, pâ isempiu, câ salìva o ccu na spugnetta piei francubbulla ca di solitu s'avissi a dari in dotazzioni 'nta lu matiriali litturali ei sieggi anchi si 'nta li manuàli ppi li membri dô sieggiu nun beni ispricitamentu fatta ubbrigazzioni di utilizzarla 'nta sta manèera. A mina dâ matita avissi a ssiri vagnata prima di tràsiri 'nta cabbina ilitturali o dirittamenti di l'ilittori ca pirò, ppi mutivazzioni iggienichi, nun lu pò fari câ propria salìva. A matìta cupiatìva siervi a fari in modu ca nun si fànu cancillazzioni o manumissioni di li signi ca l'ilittori mièntunu supra li schèdi. Si bèni cancillata ppi abràsioni arrèsta supra a scheda litturali un signu ividenti di manipulazzioni."
full,x,"È na dî nummarusi turri di guardia custeri custruuti ntô1583 p'addifènniri li citati siciliani di attacchi dî cursari. Ci avi na pianta quatrata a furma di piràmidi cùbbica e si sviluppa supra dui chiani. Oi la turri, n cursu di ristàuru, suvrasta lu borgu di Portu Palu ca s'affaccia supra lu mari azzolu. Ntô tirritoriu di Menfi, a circa 3 Km dâ foci dû ciumi Belici, supra la riva a manu manca, a 111 metri supra lu liveddu dû mari, n lucalitati ""Li Montagnole"", scavi ricenti purtaru â luci ortri 40 sipurturi a furnu dû tardu pirìudu dû brunzu. Lu sitturi purtanti di l'econumìa è rapprisintatu di l'agricultura, ntâ quali privali la cultura dâ vigna (50% dû tirritoriu cumunali); a chista s'agghiùncinu chidda tradizziunali di l'alivu e chiddi emirgenti dâ caccòcciula, dû sitturi agrumariu, dû muluni e dâ patata."
full,x,"Lu Jovidìa Santu, ogni artaru n cresia veni addubbatu a mo' di sipolcru cu chianti svariati, ciuri e ""lavureddi"". Lu Venniridìa santu, ntê primi uri dû pumiriggiu, lu simulacru dâ Mmaculata lassa la Matrici â volta dâ cresia di l'Addulurata. Ntô stissu istanti lu simulacru di Cristu veni avviatu a lu Calvariu e veni nchiuvatu â cruci. Ntê fistivitati pasquali la funzioni dû Ncontru avi tanta mpurtanza. Si svorgi a menzudìa dû jornu di Pasqua e chiudi li funzioni tradizziunali dâ Simana Santa; la banna sona, li stàtui di San Micheli Arcàncilu e di Gesù Risortu pàrtinu dâ Matrici pi ncuntrari la Madonna ê dùdici n puntu, lu simulacru dâ Madonna agghica dâ Cresia di l'Addulurata; la stàtua di San Micheli, purtata a spadda di picciotti, si fà avanti scutuliannu li ciancianeddi dû pitturali."
full,x,"Ntô diciannuvèsimu sèculu nun era pussìbbuli affirmari cu cirtizza 'n chi manera lu ciriveddu svurcìa certi funzioni quali p'asempiu la mimoria, l'emuzzioni, la pircizzioni e la raggiuni, e chiddu lassava anchiu spazziu ê tiurìi sustanzialìstichi e mitafìsichi di la menti. Ma ogni prugressu ntô studiu dû ciriveddu rinnìa sti pusizzioni sempri menu sàudi, nzinu ô puntu 'n cui addivintau nnigabbirmenti chiaru chi tutti li cumpunenti dâ menti hannu la propia urìggini ntô funziunamentu dû ciriveddu. Lu razziunalismu di Huxley, 'n ogni casu, fu scutulatu ô nizziu dû vintèsimu sèculu di l'idìi di Sigmunn Freud, chi sviluppau na tiurìa dû ncunsciu, sustinennu chi li prucessi mintali di cui l'òmini sunnu suggittivamenti cuscenti nun custituìscinu chi na parti nica di la ntera attivitati mintali. Tali tiurìa pò macari èssiri cunziddirata comu na riprisa di l'idìa sustanzialìstica 'n chiavi siculari."
full,x,"Cûn accordu dî prìncipi tudischi, Moritz di Sassunia, Gugghiermu d'Hesse, Johann Albrecht di Miclimmurgu e Giurgiu Fidiricu di Branniburgu, cu Nricu II di Francia, ratificatu dû reghi francisi a Chammord (15 di jinnaru), Metz vinni ufficiarmenti trasfiruta â Francia, li porti dâ citati vinniru graputi 3 misi doppu, e Nricu pigghiau pussessu dâ citati comu vicarius sacri imperii et urbis protector. Lu duca di Guise, cumannanti dâ guarniggiuni, ristaurau li vecchii furtificazzioni e nn'agghiuncìu di novi, arriniscennu cu successu a risistiri a l'attacchi dû mpiraturi d'uttùviru a dicèmmiru di 1552; Metz ristau accussì francisi. Lu ricanuscimentu du Mperu dâ rinnuta di Metz â Francia agghicau â cunchiusioni dâ paci di Westfalia. Câ custruzzioni dâ cittadella (1555-62) lu novu cuvernu s'addifinnìu dî cittadini, scuntintati dû svurcìrisi di l'abbinimenti. Prestu abbinniru mpurtanti mudìfichi nterni. Ô postu dû pricidenti cuvernu, c'era l'auturitati dû reghi di Francia, lu cui rapprisintanti era lu cuvirnaturi."
full,x,"Lu capu cunziggheri cumunali, adessu scigghiutu dû cuvirnaturi, vinni rinchiazzatu (1640) dûn Majuri riali. Li stissi cunziggheri èranu scigghiuti dû cuvernu ntô tutali dî risidenti; ntô 1633 la jurisdizzioni passau ô Parramentu. Li pùtiri dî Tredecem jurati foru arriduciuti, nzinu â tutali abbulizzioni ntô 1634, e rinchiazzati dû castaldu riali. Tra li citati dâ Lurena, Metz happi na pusizzioni priminenti duranti lu pussessu francisi pi dui raggiuni. 'N primi locu, divinni na tra li cchiù mpurtanti furtizzi grazzî a lu travagghiu di Vauban (1674) e Cormontaigne (1730), sicunnariamenti divinni la capitali di lu putiri timpurali dî tri diucesi di Metz, Toul e Verdun, ca la Francia avìa cunfiscatu (1552) e, doppu la paci di Westfalia, mantinutu. Ntô 1633 fu criata pi sta ""pruvincia dî tri viscuvi"" (macari ditta ""Généralité des trois évêchés"" o ""ntinnenza di Metz"") na suprema corti di justizzia e d'amministrazzioni, lu Parramentu di Metz."
full,x,"Accussì ntô cani, unni la mèusa è rapprisintata 'n modu assai mpurtanti sia ntâ capsula ca ntâ trama trabbiculari la musculatura liscia, pari ca l'òrgano svolgi macari funzioni di riserva di sangu, di mmèttiri 'n cìrculu midianti sprimitura 'n cunniszioni di stress, opirannu na vera e propia aututrasfusioni d'emirgenza (fujuta, cummattimentu ecc.)
Difficirmenti la mèusa è preda di malatìi nfittivi o niuplàstichi. 'N era priantibbiòtica era mmeci bon notu lu ""tumuri di mèusa"" ca si manifistava 'n corsu di malatìi nfittivi di longa durata, comu sprissioni di l'attivazzioni dâ cumpunenti linfatica di l'òrganu. Li tumuri dâ mèusa sunnu quasi esclusivamentie linfomi. Havi sempri distatu ntiressi 'n oncoluggìa la evidenti risistenza dâ mèusa a addivintari sedi di ripitizzioni mitastàtica di parti di tumuri suliti d'àutra urìggini."
full,x,"Bulgakov murìu pi na malatìa ê rini ntô 1940 e lu sippilleru ntô Cimiteru Novodevichy di Mosca. Quannu ancora campava, Bulgakov era canusciutu pî soi Appunti di un dutturi giùvini e La guardia janca (Белая гвардия). Fu, pi picca tempu, lu scritturi prifiritu di Stalin. Stalin era n'appassiunatu dâ cummedia Li jorna dê Turbin (Дни Турбиных), ca si rifà ô romanzu La guardia janca. Forsi fu chissu ca ci sarvau la vita nta l'anni dû tirruri (1937), quannu quasi tutti li scrittura ca nun appruvàvanu la dittatura di Stalin foru ncarzarati e ammazzati, comu a Osip Mannelstam. Bulgakov nun appruvau mai lu riggimi e nta tanti òpiri soi, comu nta Cori di cani lu diridìu. Ntô 1929, tutti li soi òpiri, macari lu romanzu La guardia janca, foru cinzurati; Bulgakov nun putìu pubblicari cchiù nenti. Travagghiau comu littiratu-burocrati e scrivìu Lu Maistru e Margarita."
full,x,"Ntô 1848 turnau 'n Patria ppi participari â la Rivuluzzioni nnipinnintista siciliana dû 1848 e ppi sìdici misi (quantu durau lu novu abbrivisciutu Statu Sicilianu) vinni eliggiutu diputatu ô Parramentu Sicilianu e numinatu Ministru di li Finanzi. Finutu l'autu-cuvernu sicilianu, si nni turnò arrè ntâ Francia unni s'avvicinò a Giuseppi Mazzini e a li sò idìi pulìtichi. Ntô 1859, â l'universitati di Pisa, ccû cuvernu pruvvisòriu tuscanu, fu prufissuri di lingua e storia àrabba. Turnau 'n Sicilia ntô 1860 comu ministru di Garibbaldi, participau â la vita pulìtica dê l'Italia unita e vinni numinatu sinaturi a lu 20 di jinnaru 1861; fu appoi ministru dâ Istruzzioni Pùbbrica dô 1862 ô 1864; ntô stissu 1864 ripigghiau lu nzignamentu dâ lingua àrabba ntî l'Istitutu di Studi Supiriuri di Firenzi nzinu â lu 1873 ."
full,x,"Analugamenti, arcuni minirali hannu diffirenti cumpusizzioni chìmica ma stissa struttura cristallina: haliti (ch'è cumpunuta di sudiu e cluru), galena (surfuru di chiummu - è cumpunuta di chiummu e surfu) e piriclasiu (è cumpunutu di magnesiu e ussiggenu) hannu tutti la stissa struttura cristallina cùbbica. La struttura cristallina nfruenza nutivurmenti li prupitati fìsichi di un minirali. P'asempiu, diamanti e grafiti hannu la stissa cumpusizzioni ma la grafiti è tanta tènnira mentri lu diamanti è lu minirali chiù duru canusciutu. P'èssiri classificata comu minirali, na sustanza avi a èssiri sòlida e aviri na struttura cristallina. Havi a èssiri macari un corpu sòlidu omoggèniu d'urìggini naturali cu na cumpusizzioni chìmica bonu difinuta. Arcuni sustanzi chi nun tràsinu strittamenti ntâ difinizzioni, sunnu classificati comu miniraluidi. Li minirali canusciuti a oi sunnu chiossai 4.000, dâ classificazzioni s'òccupa l'International Mineralogical Association, rispunzàbbili di l'appruvazzioni e dâ dinuminazzioni di specî novi rimminuti 'n natura."
full,x,"Li frati Anapìa e Anfinomo sunnu supprisi ntê campi, nzèmula a li vecchi ginitura, di n'eruzzioni di l'Etna. L'ùnica spiranza è scappari cu mprescia, ma li ginitura, ca sù vecchi, nun ponnu cùrriri. Li frati allura si li càrricanu supra li spaddi, macari ca cu ssu pisu è fàcili ca non ponnu arrinèsciri a fùjiri di la lava. Quannu sunnu agghicati di la lava, chista si sparti nta dui rami e appoi si junci n'àutra vota, lassannu li dui fratuzzi e li vecchi ginitura sani e sarvi. Si cunta ca na Riggina, cu centu cavaleri ô sèguitu e dami, fu surprisa mentri s'attruvava ntô virsanti sittintriunali di l'Etna a Tricastagni da un timpurali, ntê vicinanzi di un granni àrvulu di castagnu unni sutta li sò rami attruvò riparu cu tuttu lu numirusu sèguitu."
full,x,"Di l'ottucentu s'accuminciau a cummimurari lu miraculusu fattu d'armi cu na Sacra Rapprisintazzioni unni lu pòpulu sciclitanu participava facennu la parti di li Nurmanni e chidda di li Turchi.[1]
 La sacra rapprisintazzioni dâ battagghia di li Milizzi
Tutti l'anni, a Scicli, a lu primu sàbbatu ca veni prima dâ simana di Passioni, veni fatta la ""sacra rapprisintazzioni di la battagghia di li Milizzi (o di li Mulici)""; l'atturi sù li stissi citatiti di Scicli, cui fa la parti dû mussurmanu e cui chidda dû cristianu; li primi cu a capu l'emiru Belcani (Bel-Kan) e li secunni cumannati dû Conti Ruggeru 'n pirsuna."
full,x,"Ntô quarteri dî Halles, unni campau, lu vivaci spìritu/spirtu/spirdu di Pochelin potti mprignàrisi dû senzu di na vita furmiculanti, dû babbiu/abbabbiu pitturescu e dâ varitati dâ rialtati umana. Lu patri ci pirmittìu scoli tantu cchiù pristiggiusi di chiddi distinati ê figghi di l'àutri cummircianti, nfatti cumpìu li sô studi dû 1635 ô 1639 ô Collège di Clermont, lu megghiu dâ capitali. Ccà iddu mparau la filusufìa sculàstica, lu latinu e na pirfetta patrunanza dâ ritòrica. Supra li sô studi succissivi nun si sappi mai nudda di pricisu ma prubbabbirmenti, ntornu ô 1640, nizziau a studiari drittu e divinni abbucatu. Ôn certu puntu dâ sô vita nizziau na rilazzioni cu Madeleine Béjart, n'attrici di quattru anni cchiù anziana d'iddu, cu già un figghiu, avutu dâ pricidenti rilazzioni cû Conti di Mudena."
full,x,"Moresnet o Moresnet Niutrali era, dû 1816 ô 1919, un statu europeu nichissimu di 3,5 km² chi asistìu sulu picchì li dui stati vicini nun pòttiru vèniri a n'accordu di cui l'avissi a pussèdiri. Pirciò, dicideru di fàrilu un tirritoriu niutrali unni tutti dui putìanu cuntrullallu nzèmmula. S'attruvava a circa 7 km sud-ovest di Achisgrana, drittamenti ô sud dunni li cunfini di Girmania, Belgiu e Olanna si ncòntranu supra lu ciumi Vaalserberg. Duranti lu Cungressu di Vienna dû 1815 la mappa eurupea era abbastanti ridisignata p'accummudari lu novu bilanzu di putiri. Unu di sti riordini fu tra lu novu Regnu Unitu di paisi vasci e Prussia. Pâ maggiuranza di casi, li dui partiti eranu d'accordu di quali cunfini si trattava, picchì, cchiù o menu eranu sempri li vecchi cunfini. Ma ngiru Moresnet cc'era un prublema."
full,x,"La virsioni pi Mac OS X pirmetti la navigazzioni cu lu swipe (muvimentu latirali) a dui jìdita ntô trackpad e prisenta na ntigrazzioni chiù prufunna dô tema cu Mac OS X Lion. Appoi ntroduceru la prupitati CSS font-stretch e migghiuraru lu supportu â prupitati ricentimenti ntroduciuta (nta Firefox)text-overflow. Nortri migghiuraru lu supportu cu HTML5, MathML e CSS. A distanza di picca uri dâ release arrilassaru la virsioni 9.0.1, ca curreggi un bug c'affriggìa suprattuttu l'utenti Mac. Arrilassaru Firefox 10 lu 31 di jinnaru 2012. Rispettu â virsioni pricidenti, li canciamenti ntroduciuti nta Firefox 10 sunnu dicisamenti chiù significativi. L'ùnicu canciamentu ""estèticu"" è rapprisintatu dâ scumparsa dô pulsanti pi l'avanzamentu ntê pàggini web ca, n rialitati, resta ammucciatu nzinu a chi nun si nn'avi effittivamenti bisognu (ovveru nzinu a quannu nun si torna ntâ pàggina già visitata)."
full,x,"Lu sviluppu di Firefox 3 - nomu n còdici Paradisu Granni - accuminzau lu 13 d'austu 2005, quarchi misi prima di chiddu di Firefox 2 (ovveru ntô primu trimestri 2006). La prima virsioni alpha acchiana ô 8 di dicèmmiru 2006, la prima beta ô 20 di nuvèmmiru 2007 e la prima release cannidate ô 16 di maiu 2008. Arrilassaru la virsioni finali lu 17 di giugnu di lu stissu annu, e ô 2 di giugnettu 2008 cuntava 28 340 281 download. Duranti lu sviluppu s'ammunziddaru nummirusi ritardi: nizziarmenti, nfatti, l'arrilassata dâ virsioni finali era privista pô nuvèmmiru dô 2007."
full,x,"Mr. Bad Guy è lu primu, e tecnicamenti ùnicu, album di sulista dû cantanti dî Queen Freddie Mercury, pubbricatu ntô 1985 dâ Colummia Records. L'album fu criatu 'n un pirìudu 'n cui lu famusu gruppu ngrisi s'era pigghìatu na pausa dâ riggistrazzioni. L'album cunteni 11 canzuni, tutti scritti dâ cantanti. Sta pruduzioni veni sviluppata na li Stati Uniti dâ Mèrica e sopratuttu a Mònacu e vitti na cumposiziona ca spazia tra divìersi gèniri musicali. L'album cunteni alcuni tracci originariamenti cumposti pi fari parti du repertorio di Queen, scritti comunche ra Mercury, ma ca 'n seguitu foru scartati da lu gruppu; intatti Made in Heaven, I Was Born To Love You, Man Made Paradise e There Must Be More To Life Than This avìanu a fari parti ri l'album du 1984 The Works."
full,x,"Un muturi di circata è un sistema automàticu ca tratta na matassa di dati spissu di iddu stissu cugghiuti e duna un ìnnici dê cuntinuti dispunìbbili classificànnuli pi fòrmuli matimàtichi ca ni dìciunu lu gradu di rilivanza tràmiti na spicificata chiavi di circata. Unu dê lochi unni un muturi di circata veni addupiratu è chiddu di l'accussì diciuta Information Retrieval e ntô web. Ci sunnu assai mutura di circata prisenti ntô web. Chiddu ca veni attuarmenti cchiù addupiratu, ntî scala munniali, è Google; assai addupirati sunnu macari Winnows Live (muturi di circata dâ Microsoft) e Yahoo!. C'è di signalari macari lu tintativu di spummintari lu primu muturi di circata eurupeu, Quaero cuncurrenti di Google cu na nizziativa francu-girmànica. Lu pruggettu, valutatu 'n capu ê 400 miliuna di dollari, vinni abbannunatu doppu picca misi pâ rinunzia dâ cumpagnìa tidisca. Li muturi di circata taliani megghiu addupirati sunnu Libero e Virgilio."
full,x,"A ovest dâ citati, lu quarteri Saint-Léon edificatu a cavaddu tra lu XIX e lu XX sèculu, conta tanti casi 'n stili Art Nouveau diffusi macari ntô quarteri di Saurupt. Cchiù 'n ginirali la Scola di Nancy ni lassau tanti edifici pùbbrici ntô centru stòricu (Càmmara di Cummerciu, BNP, vitrata dû Crédit Lyonnais) e privati n'anticchia unnegghiè (ateliers d'Émile Gallé e d'Eugène Vallin, Immeuble France-Lanord, maison Bergeret...)
Lu quarteri di Haut-du-Lièvre è mmeci rapprisintativu di l'architittura dû doppuguerra: ci si pò attruvari chiddu ca a sô tempi era la cchiù longa schera di edifici d'Europa. Stu quarteri è attuarmenti (2005) 'n fasi di cumpreta risistimazzioni. Oi (2005), câ ccizzioni di na ricenti spanzioni dû quarteri nnustriali dâ Meurthe, li novi edifici sunnu custruiuti essinziarmenti ntê citati ca fannu parti di l'agglumiratu urbanu, suprattuttu 'n dirizzioni Sud-Ovest."
full,x,"Assai cummuventi è la prucissioni tradizziunali duranti la quali lu santu veni tiratu supra na straula (slitta enormi), cu cordi, dî fideli supra un pinninu pi circa un chilòmitru e menzu. Nortri ntâ cresia lucali di San Franciscu sunnu cunzirvati li rilichi di Santu Domizziu e Santa Culumma, morti ntê Cruciati. Sempri ntâ stessa chiesa si trova nna statua dâ Madonna 'mmaculata fatta tutta d'argentu massicciu ad eccezzioni dâ testa e dî manu ca fuoru tagghiati e arrubbati duranti a secunna guerra munniali e rimpiazzati cu piezzi fatti d'antru matriali. Moltu intensa e sintita dî narisi è a nuvena in onuri dâ 'mmaculata, duranti a quali si canta un tipicu cantu â Madonna e ca curmina l'8 dicemmiru cu a prucissioni dâ statua pî strati dâ città."
full,x,"Naru, milita attualmenti in terza catigoria e po vantari lu record assolutu di punti, tra tutti i categorii dû cauciu italianu, intra un campionatu a du punti pi vittoria e un puntu pi pareggiu, aviennu fattu, intra un campionatu di l'anni ottanta, tutti vittori e un pareggiu. Chissu risultati ci permetti di aviri anchi lu record di l'immattibilità intra un campionatu. S'hai traduciutu n'artìculu o hai criatu na vuci e riteni ca sia lu casu di fàrila canùsciri picchì è cumpreta n tuttu, signàlila. Naturalmenti, sunnu boni accittati suggirimenti e canciamenti chi mìgghiùranu lu travagghiu. Signala na vuci Archiviu Talìa tutti l'articuli n vitrina"
full,x,"La farfalla era nizziarmenti na varianti dâ giurana, e vinni accittata comu stili distintu ntô 1952."
full,x,"Lu natari avi utilizzi militari ca vannu oltri l'attravirsamentu di cursi d'acqua. Un nataturi, 'n acqua o sutt'acqua, pò èssiri disfìcili di nnividuari, spiciarmenti di notti. Stu tipu d'upirazzioni vennu svurciuti di solitu di corpi spiciali, comu p'asempiu li Lacunari taliani o li Navy SEALS miricani. Lu natari veni utilizzatu p'abbicinàrisi a na pustazzioni, cògghiri nfurmazzioni, pi sabbutaggiu o cummattimentu, e pi lassari na pusizzioni. Chistu pò cumpurtari lu vèniri paracadutati 'n acqua o lu lassari un suttamarinu 'n mmirsioni attraversu na vuccaportu o dî tubbi dî siluri. Echipaggiamenti e tècnichi spiciali vennu mpigati pi ngaggiari ustilitati nta e sutt'acqua. Lu natari veni mpigatu macari pi mutivi di saluti, p'asempiu comu strummentu pâ riabbilitazzioni a siquutu di ncidenti. Lu corpu umanu, essennu cumpunutu 'n granni parti d'acqua, pussedi ô ncirca la stissa dinzitati dâ stissa."
full,x,"L'unificazzioni tudisca dû 1870 scummolciu l'echilibri europei e accilirau lu sfasciu dî vecchi mperi multinazziunali, lu nazziunalismu assumiu carattiri diversi ntê varii nazzioni: l'Nghilterra s'idintificau ntâ missioni mpiriali britannica, la Girmania si sfurzau di criari un statu auturitariu a forti vucazzioni prutizziunista e cu suggistioni pangirmanisti (von Treitschke e von Sybel), la Francia si strinciu attornu ô tradizziunalismu munarchicu e cattòlicu dâ destra di Barrès, manifistati graputamenti 'n accasioni di l'affari Dreyfus. 'N sta fasi lu nazziunalismu talianu si prisintau comu muvimentu elitariu, tra cui spiccaru li figuri di Gabrieli D'Annunziu, succissivamenti si passau a na fasi cchiù prupiamenti pulitica ligata ô nomu di Curradini cûn prugramma ca taliava a lu raffurzamentu di l'auturitati statali comu rimediu contra lu particularismu puliticu, e la verra pi l'affirmazzioni dû pristiggiu talianu."
full,x,"Ntô 2001, fu lu primu straneru a èssiri citadinu unurariu canadisi comu unu dî picca capi straneri a arriciviri l'Order of Canada. Ntô 2003, Mannela fici arcuni pulèmici discursi, attaccannu la pulìtica stranera di l'amministrazzioni di George W. Bush, prucramannu Bush un razzista pirchî nun siquìa l'Urganizzazzioni dî Nazzioni Uniti e lu sô sicritariu ginirali Kofi Annan supra lu tema dâ guerra 'n Iraq. ""È pirchî ora lu sicritariu ginirali di l'ONU è n'omu di culuri? Nun ficiru mai chistu quannu lu sicritariu ginirali era un vrancu"", Mannela dicìu.[1] Succissivamenti dd'annu, cunfirìu lu sô supportu â campagna di riccota di funni pi l'AIDS chiamata 46664 comu lu sô nùmmuru di priggiuneru. Ntô giugnu di 2004 a l'etati di 85 anni, Mannela annunciau ca s'avissi vulutu ritirari dâ vita pùbbrica."
full,x,"Nelson Rolihlahla Mannela, OM (18 di giugnettu di 1918 Pretoria, 5 di dicèmmiru 2013), primu Prisidenti dû Sud Àfrica doppu la fini di l'apartheid. Fu a longu unu dî leader dû muvimentu anti-apartheid, e urganizzau videmma azzioni di sabbutaggiu e guirrigghia. Ntô 1993 arricivìu lu Premiu Nobbel pi la paci. Òi è univirsarmenti cunziddiratu n'eròicu cummattenti pâ libbirtati puru siddu duranti lu pirìudu dû riggimi di sicricazzioni razziali arcuni pulìtici, quali Margaret Thatcher e Ronald Reagan, lu trattaru comu un tirrurista. Lu nomu Madiba è un tìtulu anurìficu aduttatu dî membri anziani dû clan di Mannela e 'n Sud Àfrica divinni sinònimu di Nelson Mannela. Nelson Mannela nascìu a Qunu ntô Transkei. Sô patri Hendry Mphakanyiswa Gadla, fu capu di Mvezo, un nicu villaggiu situatu supra li rivi dû ciumi Mbashe."
full,x,"Lu storicu musicali Vernon Joynson dici ca la new wave appi orìgini ntô Regnu Unitu versu a fini du 1976, quannu assai gruppi cuminciarunu ad allùntanarisi da lu punk. Tra li avutri prutagunisti di sta nova scene ci furunu vari veterani di la scena pub rock di li anni sittanta comu Ian Dury, Nick Lowe, Eddie ann the Hot Rods e Dr. Feelgood, oltri a cantautori comu Elvis Costello, Joe Jackson e Graham Parker, ca utilizzavanu i strutturi di la mùsica pop 'n modu nun cummenzionali. Parallelamenti na li Stati Uniti dâ Mèrica i primi gruppi a essìri definiti new wave foru Talking Heads, Mink DeVille e Blonnie, tutti appartenenti a la scenna du CBGB. Lu proprietariu du CBGB Hilly Kristal, parrànnu du primu cuncertu di television nnò so club ntô marzu 1974, dissi: “Pensu ca chidu fu l'inizziu di la new wave”."
full,x,"News of the World è lu sestu album 'n studiu dû gruppu musicali ngrisi li Queen, pubbricatu 'n furmatu LP lu 28 di uttùviru 1977. L'album, ca cunteni alcuni dî cchiù famusi brani dû gruppu, comu We Will Rock You, We Are the Champions e Spread Your Wings, fu quattru voti discu di platinu nnî Stati Uniti. Lu discu fu riggistratu nnô studio Sarm West ann Wessex, Regnu Unitu. La cupirtina di l'album è òpira dî llustraturi miricanu di fantascienza Frank Kelly Freas. Roger Taylor avìa lu nummuru di uttùviru 1953 dâ rivista “Analog”, la cupirtina ritraeva un giganti robot ntilligenti cu 'n manu un corpu mortu. La cupirtina spirò lu gruppu ca chiesi a Freas di llustrari â cupirtina di l'album; artista accittò di disignari â cupirtina dâ rivista canciannu l'omu mortu cu li quattru cumpunenti dû gruppu."
full,x,"Li Nurmanni rinisceru a prestu a accabbari la prisenza bizantina e dunca puteru didicarisi â Sicilia. Ruggeru I di Sicilia, lu frati di Rubertu, cummannau un gruppu di cavalleri ntô 1061 attaccannu l'ìsula e criannu na prisenza nurmannu pirminanti abbicinu a Missina. Rinisceru ntô 1072 a arrivari in Palermu, chi vinni poi addicchiarata la capitali. La cunchista dâ Sicilia cci vulìa trent'anni, ma ntô 1091 cascau l'urtimu paisi saracinu, Notu, a tuttâ Sicilia era sutta lu cummannu nurmannu. Ruggeru I muriu ntô 1101, e sò figghiu Ruggeru II, nfini, rinisciu a uniri la Sicilia e li tirritorî nurmanni di l'Italia miridiunali pi furmari lu Regnu di Sicilia, criannu accusì in Italia un statu di diminsioni cunziddirèvuli: lu Regnu nurmannu di Sicilia. Ruggeru II, vinni numinatu re di Sicilia nnâ cattidrali di Palermu duranti la notti di Natali dû 1130."
full,x,"Ntô casu ci sunnu mmeci prubblemi ntâ rifrazzioni, l'occhiu pò mittirisi a focu supra li vari chiani, puru siddu limitatamenti a causa di difetti ntô diametru dû glubbu oculari o p'erruri cunginiti o acchisiti dû sistema di rifrazzioni. Pi mittiri a focu la mmaggini, l'occhiu varia la curvatura dû cristaddinu, divinennu chiù spissu quannu àvi a taliari vicinu e chiù suttili quannu àvi a vardari luntanu. L'ipermitropia è un difettu di rifrazzioni, pi cui li raggi luminusi paralleli ca ntrasinu nta l'occhiu, nun vennu cuncintrati supra la ritina, ma cadinu a lu di la di chista. La miopia è puru idda un difettu di rifrazzioni, pi cui li raggi luminusi paralleli ca ntrasinu nta l'occhiu, nun vennu cuncintrati supra la ritina, ma cadinu prima di chista. L'astigmatismu è un difettu ntâ curvatura di la curnea, ca mpidisci la misa a focu longu li miridiani di chista."
full,x,"Duranti li primi anni dâ secùnna guerra munniali, li nazzisti furmalizzaru li cunfini di st'àrî e mpuneru na limitazzioni dî spustamenti a l'ebbrei ca cc'èranu cunfinati, criannu li ghetti muderni. Li ghetti èranu, a tutti l'effetti, priggiuni ntê quali tanti ebbrei mureru di fami e malattìi; àutri foru acciduti dî nazzisti e dî sô cullabburatura. Duranti la mmasioni di l'Unioni Suviètica oltri 3.000 unitati spiciali (Einsatzgruppen) sicheru li forzi armati nazzisti e cunnuceru accisioni di massa dâ pupulazzioni ebbrea ca campava 'n tirritoriu suvièticu. Nteri cumunitati vìnniru spazzati via vinennu catturati, dirubbati di tutti li sô aviri e acciduti supra lu bordu di fussati. Ntô dicèmmiru dû 1941 Hitler dicidìu nfini di stirminari l'ebbrei d'Europa, duranti la Cunfirenza di Wannsee, tanti leader nazzisti discuteru li dittagghi dâ ""suluzzioni finali dâ custioni ebbràica"" (Ennlosung der Judenfrage). Lu Dutturi Josef Buhler ammuttau Reinhard Heydrich a abbiari la suluzzioni finali ntô Cuvirnaturatu Ginirali."
full,x,"Arcuni membri pruminenti dî vèrtici nazzisti, comu Ernst Rohm, èranu canusciuti dì sô stissi cumpagni di partitu comu umusissuali, zoccu pò rènniri cuntu dû fattu ca la diriggenza nazzista detti signali cuntrastanti supra comu trattari cu l'umusissuali. Arcuni dî leader vulìanu chiaramenti lu sô stirminiu, mentri àutri si limitàvanu a addumannari un raffurzamentu dî liggi contra l'atti umusissuali, ma pû restu pirmitteru a l'umusissuali di campari comu l'àutri citadini. Li stimi supra lu nùmmaru d'umusissuali ca foru ntirnati cû triànculu rosa (stu còdici vulìa dìciri “umusissuali”) e acciduti vàrianu assai. Si va dûn mìnimu di 10.000 nzinu ôn màssimu di 600.000. St'anchiu ntirvallu addipenni 'n parti dû criteriu aduttatu dî ricircatura pi classificari li vìttimi: siddu sulu umusissuali o videmma c'appartennu a àutri gruppi stirminati dî nazzisti (ebbrei, rom, dissidenti pulìtici). 'N agghiunta a chistu, li riggistrazzioni dî raggiuni pû ntirnamentu risùrtanu nun asistenti 'n tanti àrî."
full,x,"Cariussidi d'oriu vistutu, privati, midianti passaggiu tra dui macini, dî glumetti. Cariussidi d'oriu, ca, travagghiati tra dui macini chiù ribbicinati, foru privati dû piricarpu e dâ canigghia e trasfurmati 'n cocci janchi arrutunnati. L'oriu è un ciriali pricoci, risistenti ê fridduri mmirnali e ca cumpleta lu sô sviluppu prima dî càudi estivi (arcuni varitati hannu un ciclu viggitativu di suli 3 misi); è adattu chinni a climi e tipi di tirrenu diversi. Cultivata 'n tutti li riggioni buriali (Europa, Russia, Canada, USA, Africa sittintriunali, Mediu Orienti e Estremu Orienti), spiciarmenti ntê lucalitati muntani. Supporta li timpiraturi elivati, videmma finu a 38°C, abbastacchî l'umititati di l'ariu nun è eccissiva. Crisci bonu ntê tirreni unni l'umititati è scausa e è risistenti ê tirreni salini. Cultivatu pî cariussidi, usati pû cunsumu direttu, pâ priparazzioni di farini; duna macàri un bonu furaggiu virdi."
full,x,"La misiricordia divina grapi lu cori ô pirdunu versu li frati, e è cû pirdunu uffertu e arricivutu ca si custruisci la paci ntê famigghi e 'n ogni àutru ammienti di vita. Martin Luther King, nta na littra ca mannau dâ priggiuni di Birmingham (USA) scrivìu ca: ""La vera paci nun è sulu l'assenza di tinzioni: è la prisenza dâ justizzia"" (vidi M.L.King - Littri dû càrziri ('n ngrisi))
Ntê tèmpura muderni si sviluppau na cuscenza cchiù chiara dû fattu ca li prublemi nazziunali e ntirnazziunali ponnu èssiri risurvuti senza ricurriri â viulenza. Tuttavia, arcuni manifistazzioni pacifisti sunnu sfuciati 'n àspiri scontri chî forzi di l'òrdini (comu p'asempiu 'n accasioni dû G8 di Genova)."
full,x,"Palermu (o Palìajmmu 'nta la parrata di la zona) è la capitali di la Sicilia, avi na pupulazzioni di 624.848 abbitanti (datu di lu 2025), è la chinta citati d'Italia pi pupulazzioni doppu Roma, Milanu, Nàpuli e Turinu e la 30esima citati 'nta l'Europa. Cunzidirannu la so' ària mitrupulitana, lu so' nùmmuru d'abbitanti acchiana a 1 192 726, la so' ària mitrupulitana cunta li 27 cumuni di la so' pruvincia. È la citati principali e lu capulocu cunòmicu e amministrativu di l'umònima pruvincia e di la Sicilia. Arricogghi munumenta di tutti li pirìudi stòrichi a cuminzari di li Finici 'nzinu a li nostri jorna. Pi chistioni curturali, artìstichi e cunòmichi avi statu 'ntra li maggiuri citati di lu Miditirràniu e oi è 'ntra li principali citati turìstichi di la riggiuni e di la nazziuni."
full,x,"Lu sò asèrcitu veni cunziddiratu lu cchiù forti di tutti, àbbili e mmattìbbili, grazzi a la prisenza di li Palatini di Francia, ca nasceru pròpiu pi vuluntati di Carlu Magnu. Lu sò regnu durau assai e nta ssu tempu, ntê terri cunchistati, diffunìu la fidi 'n Cristu. Fu un Re nòbbili, giustu e ginirusu, macari ca, nta quarchi uccasioni, s'addimustrau tanticchia dèbbuli e, vulennu, macari ngènuu. Murìu a lu ottucentuvintisetti e lassau a sò figghiu Aluiggi lu regnu e chistu cuntinuau li gesta dû patri. Berta, soru dû Re Carlu, si nni fuji cu Miloni, duca di D'Anglanti e a sta nutizzia lu Re, siddiatu forti, fa n'edittu bannennu dû regnu soru e cugnatu. Nasci Orlannu ca già di picciriddu ammustra signali di granni curaggiu, ammazzannu ntô voscu sarpenti e ursi."
full,x,"Atalanta - Bologna - Cagghiari - Empoli - Fiorentina - Frusinuni - Genoa - Inter - Juventus Lazio - Lecce - Milan - Monza - Napoli - Roma - Salernitana - Sassuolo - Torinu - Udinese - Verona

S'hai traduciutu n'artìculu o hai criatu na vuci e riteni ca sia lu casu di fàrila canùsciri picchì è cumpreta n tuttu, signàlila. Naturalmenti, sunnu boni accittati suggirimenti e canciamenti chi mìgghiùranu lu travagghiu. Signala na vuci Archiviu Talìa tutti l'articuli n vitrina"
full,x,"L'11 di giugnettu dû 1943, sùbbitu doppu lu sbarcu anglu-miricanu n Sicilia (Opirazzioni Husky), la 3a Divisioni estinnìu la testa di ponti dâ Sèttima Armata di Licata versu Ovest. La Sèttima Fantarìa, doppu na battagghia dura casa pi casa, ammuttau li difinzura taliani fora di Parma di Muntichiaru. Ntô stissu tempu, lu Cumannu Commat A e la 2a Divisioni Armata, s'uneru â 3a, fìciru n'attaccu â citati di Naru. Subbisci lu 24 di sittèmmiru dû 1943 un massacru dâ pupulazzioni ca prutistava contra lu richiamu a l'armi, di parti d'arcuni riparti militari miricani. Ntô doppuguerra, addiventa terra di forti emigrazzioni, speci versu lu nord Italia e li paisi di l'Europa Uccidintali.Giuseppi Fava, ntô sò Mafia cita Parma comu unu dî lochi unni la prisenza dâ mafia, chidda ca nasci secunnu a iddu dâ cuncumitanza di tri fattura, puvirtati, gnuranza, assenza dû Statu, è mpurtanti."
full,x,"Paperone detesta «chei fannulloni chi nun sannu guadagnarsi da viviri», poiché iddu stissu avi sperimentato a povertà, a fami, ma sìenza mai arrennersi, infatti sapi ca lu so successu sulu a si stissu e chistu lu renne orgogghioso ri ciò chi avi costruito o puntu di perdiri a tìesta macari sulu all'idea chi qualcuno possa derubarlo du so sordi, chi rappresenta pi iddu lu significato di la so' Vituzza impostata nta dignità e lu rispìettu pi si stissi. Mettenno annunca o primu posto lu sordi e a so reputazione, paperone raramente dimostra ri èssiri pi realtà potenzialmente generoso e ri aviri 'n cori d'oro, e lu fa sempri ammucciuni. 'ssennu poi lu niputi paperino 'n schiffaratu, avi cu iddu 'n rapporto parecchio conflittuale: mustra disprezzo pi iddu e arriva a prennerlo a calci in culo."
full,x,"Chista storia segna 'n 'mpurtanti sautu pi avanti rintra a caratterizzazione du personaggio: iddu jè ormai 'n buffo vecchietto arzillo e dinamico, n'anticchia trùoppu melodrammatico e innamorato du sordi pi via ri tutta a fatica chi fici pi guadagnarselo; si sofferma a raccontari a li nipoti i soi avventure, chi ni fannu 'n eroe d'àutri tempi e, si da 'n latu lu rennono luntanu dalla realtà moderna, dall'altro gli danno a fùorza pi èssiri ancùora lu cchiù duru r'i duri e lu cchiù furbu r'i furbi, comu iddu stissu ama definirsi; e tuttavia barks, chi d'ora innanzi farà vìviri a paperone avventure ri ogni tipo peri peri pi lu munnu, ci tiene a riurdari chi iddu jè, comu recita lu titolo originario di la storia, only a poor old man (solo 'n pùoveru vìecchiu), assillato dai grattacapi chi a so' stissa ricchezza gli procura e, pi fonno, pi cerca ri sbiu e dill'affetto r'i cari propriu comu cuegghiè."
full,x,"Siddu n'attinemu strittamenti a sta cunchiusioni ogni nnividuu, siddu di fidi cristiana, è titulari d'un drittu/duviri bilatirali: siddu d'un latu iddu nun l'avi la facultati di livari la vita a quarcunu 'n quantu idda è drittu nun viulàbbili cunfirutu di n'èssiri supremu, di l'àutru iddu stissu è titulari dû drittu â vita. Sant'Austinu e San Tomasi d'Achinu sustennu la licitati dâ pena di morti supra la basi dû cuncettu dâ cunzirvazzioni dû beni cumuni. L'arcumintazzioni di Tomasi d'Achinu è la sichenti: comu è licitu, anzi duvirusu, estirpari un membru malatu pi sarvari tuttu lu corpu, accussì quannu na pirsuna avi divinutu un prìculu pâ cumunitati o è causa di curruzzioni di l'àutri, idda veni eliminata pi garantiri lu sarvamentu dâ cumunitati (Summa Theologiae II-II, q. 29, artt. 37-42)."
full,x,"Idda urdinau ca a la matina sicuri s'hannu a spusari li virgini rosi; 
fatta di lu sangu d'idda e di li vasa d'amuri 
e di li gemmi e di li ciammi e di li pùrpuri di lu suli, 
dumani lu russu, ca stava ammucciatu, cummigghiatu di la vesti di lu focu, 
si spusa ccu lu sulu pattu nun s'affrunta di strògghiri. La dea stissa hà urdinatu a li Ninfi di jiri ntî lu voscu di mirtu; 
va lu picciottu a li fimmineddi cumpagni: e ccu tuttu chistu nun si pò crìdiri 
ca Amuri sia 'n ferii, siddu porta li dardi. Jiti, Ninfi, pusau l'armi, è 'n ferii Amuri: 
cci fu urdinatu di jiri senz'armi, di jiricci nudu cci fu urdinatu, 
picchì nun facissi dannu né ccu arcu né ccu dardu né ccu focu."
full,x,"Ipsa venas atche mente permeanti spiritu 
Intus occultis gubernat procreatrix viribus, 
Perche coelum perche terras perche pontum subditum 
Pervium sui tenorem seminali tramite 
Inbuit iusstche munnum nosse nascenni vias. Ipsa Troianos nepotes in Latinos transtulit: 
Ipsa Laurentem puellam coniugem nato dedit, 
Moxche Marti di sacello dat pudicam virginem: 
Romuleas ipsa fecit cum Sabinis nuptias 
Unne Ramnes et Quirites proche prole posterum 
Romuli matrem crearet et nepotem Caesarem;
Rura fecunnat voluptas, rura Venerem sentiunt; 
Ipse Amor, puer Dionae, rure natus dicitur. Hunc, ager cum parturiret, ipsa suscepit sinu: 
Ipsa florum delicatis educavit osculis. Ecce iam subter genestas explicant agni latus, 
Quische tutus quo tenetur coniugali foediri. Subter umbras cum maritis ecce balantum greges: 
Et canoras non taciri diva iussit alites. Iam loquaces ore rauco stagna cygni perstrepunt: 
Adsonat Terei puella subter umbram populi, 
Ut putes motus amoris ore dici musico, 
Et neges cheri sororem di marito barbaro. Illa cantat, nos tacemus."
full,x,"Antichità di Catania;
Foru rumanu; 
Anfitiatru rumanu di Catania; 
Tiatru rumanu di Catania; 
Odeon; 
Termi di Catania; 
Termi Achilliani; 
Termi di lu nnirizzu; 
Pantiùni;
Petra do' Malucunsigghiu;"
full,x,"'Ntô 1624, quannu â pesti ammorba tutta â città, Petru si 'mponi 'ccû autorità â sô brevi ma 'ntensa carrera artistica. Murìu n sèchitu â sò participazzioni ô motu antispagnolu di Palermu urganizzatu di Giuseppi D'Alesi. I viaggi di Novelli furunu 'mpurtanti 'ppû sviluppu dâ sô pittura. Visitò Roma tra û 1622 e û 1625, unni eppi modu di studiari i majiori pitturi dû Rinascimentu. 'Ntô sô viaggiu a Nàpuli 'ntô 1630, vitti l'opiri di Jusepe di Ribera e di alcuni pitturi naturalisti napulitani chi û 'ncuraggiarunu a sviluppari 'na pittura 'cchiù rialistica."
full,x,"Lu Pianu Marshall (ufficiarmenti ciamatu lu European Recovery Program [ERP] o Pianu di Ripristinu Europeu) fu un pianu di li Stati Uniti pi ricostruiri li paisi europei duoppu a Sicunna Verra Munniali. Nautra raggiuni fu pi bluccari l'avanzata di lu cumunismu. Difatti lu Pianu Marshall fu offertu macari a l'URSS e a li so alliati, ma nun accittarru pi via di la prissioni diplumatica e pulitica ca li Stati Uniti appricaunu universamenti in cangiu di lu loru aiutu. Lu pianu pigghiau lu nomi di lu Segritaru di Statu George Marshall, ma fu puttatu avanti di autri pissuni di lu Dipartimentu di Statu statunitensi. Lu pianu durau pi quattru anni a pàrtiri di lu giugnettu 1947. Durantu su periodu quarchi cosa comu 13 mila milioni di US nta assistenza tecnica e ecunomica forru dati pi aiutari li paisi europei ca avieunu fattu parti di l'Organizzazzioni pi la Cuuperazzioni Ecunomica Europea."
full,x,"Lu pisci spata (o Xiphias gladius) è l'ùnica speci dâ famigghia dê Xiphiidae. Isimplari di Xiphias gladius sunnu diffusi ntê zoni trupicali, suttatrupicali e timpirati di tutti l'ocèani, ntô Mari Miditirràniu, ntô Mari Nìuru, ntô Mari di Marmara e ntô Mari d'Azov, unni pìgghianu a cuncintràrisi currenti marini e ociànichi, ca attìranu li sò predi. Sti pisci arrìvanu a pigghiari granni diminzioni, cu na lunchizza màssima di cchiù assai di 4,5 metri e un pisu casa abbunnanziusamenti li 400 kg (lu pisci spata cchiù pisanti vinni piscatu 'n Cili ntô 1953 e pisava 655 kg). Lu sò aspettu è particulari, lu corpu àggili e musculusu, quasi squaliformi, ma li pinni duri e àggili tistimònianu na vita fatta di vilucità e putenza, è un pisci pridaturi e migraturi."
full,x,"E' nfatti prisumìbbili ca dûn certu mumentu la crìtica aristutilica a l'""ontoluggìa dâ diffirenza"" custrincìu lu vecchiu mastru a rividiri criticamenti li sô urigginali cuncizzioni 'n funzioni di un majuri ""rialismu"" lòggicu dâ tiurìa di l'idìi. 'N sustanza, l'addumannata è: siddu lu munnu di l'idìi e chiddu mpìricu si cuntrapponnu - èssiri e nun-èssiri - chi senzu avi pòniri l'idìa comu causa dâ rialtati apparenti? Nun sarìa cchiù cuirenti cunchiudiri ch'esisti sulu lu munnu di l'idìi, arriducennu lu munnu dî cosi a pura illusioni? La prima suluzzioni ca Platuni avìa circatu a st'apurìa avìa stata la tiurìa dâ participazzioni (mèthexis): li cosi particolari participassiru di l'idìa currispunnenti. 'N na sècunna fasi, lu filòsufu avìa prupunutu la tiurìa di l'imitazzioni (mimesis), sècunnu la quali li cosi sunnu imitazzioni dâ sô idìa. Ma ntrammi li risposti mantinìanu graputi tanti e cumplessi cuntraddizzioni di caràttiri lòggicu."
full,x,"A sti diàlughi va agghiunciutu lu Minoni, 'n cui cumpari Ànitu, l'accusaturi di Socrati, e arcuni temi dî primissimi scritti; e ancora lu Tèaggi, lu Lacheti e lu Minissenu, prubbabbirmenti ligati a l'apirtura di na Scola di parti di Platuni, antagunista rispettu a chidda d'Isocrati. Nfini, nun va diminticatu lu Gorgia.Stu diàlugu nchiudi nfatti na fasi dâ pruduzzioni platònica e nni grapi n'àutra. Dû schema ccà summariamenti prupunutu putemu iputizzari ca, dû ncontru di Socrati â funnazzioni di l'Accadèmia, Platuni scrivìu li sichenti diàlughi diretti, divisi 'n dui gruppi sècunnu dui piriodi di tempu: 
1. Li nizzi dâ scrittura platònica (prima dâ morti di Socrati: 399) 
Dimudocu, Quisiti, Di lu justu, Di la virtuti, Minossi, Ipparcu, Sisifu; 
2. Li diàlughi 'n difisa di Socrati (prima dâ funnazzioni di l'Accadèmia: 387) 
Apuluggìa di Socrati, Critoni, Aucibbiadi I, Aucibbiadi II, Tèaggi, Lacheti, Ioni, Eutifroni, Ippia minuri, Ippia majuri, Minissenu, Minoni, Gorgia."
full,x,"Trò spitali eni presenti lu prontu soccorsu e lu serviziu di 118.[13]

Lu Duomu di Santa Marina Vergini comunementi nota comu Lu Duomo di Polistina[14] o a Chiesa Matrici è a principali chiesa i Polistina, eni dedicata appuntu a Santa Marina, patruna da città. A chiesa sorgi tro centru storicu , affaccia supa a via Micheli Valensisi. Fudi ricostruita dopu lu terremotu du 1783, davi numerosi operi d'interessi artisticu. Santa Marina Vergine veni festeggiata lu 17 lugghiu, mentri a più ampia celebrazioni chi a coimmolgi si svolgi a prima dominica di agostu e riguarda a cosiddetta Teoria di Santi, vali a diri na processioni di 26 santi venerati tra città i Polistina, chi procedinu a patrona.[15]

Lu Santuariu di Maria Santissima di l'Itria conosciuta comu Chiesa da Santissima Trinità o semplicementi Chiesa da Trinità è na di chiù antichi di tutta Polistina."
full,x,"Ritornati rintra a càmira ri glados, i dui riescono a togghierle lu controllo r'i laboratori e chell riesce a mìettiri wheatley a capu dill'impianto. a chel puntu wheatley, improvvisamente pi preda a manie ri onnipotenza, si rivela 'na personalità malvagia e psicopatica persino cchiù ranni e fùoddi ri glados, e decide ri tradiri chell, accusannola ri averlo sfruttato e comannato a bacchetta tuttu lu tempu. Rivelate i soi intenzioni, confina a coscienza ri glados pi 'na patata chi funge da batteria, chista riconosce pi wheatley unu r'i suoi vecchi nuclei-sfera ri personalità, chiddu di la stupidità, 'n ""cancro chi a infettava"", progettato ""dalle migghiori menti du pianeta cu l'intento ri criari lu cchiù ranni idiota chi fussi mai esistito""; wheatley doveva infatti distrarre glados dai suoi intenti omicidi, influenzannola cu a propria stupidità."
full,x,"Ciò nonostante glados para staccari a currìenti pi bloccarli. Wheatley tuttavia riesce a usare lu suo ùocchiu comu torcia potenno accussì guirari chell nta iddi tragitto. Wheatley accenna improvvisamente chi nun avìa mai provato a usare lu suo ùocchiu comu torcia pi quantu gli scienziati gli dissero chi si ci avissi provato sarrissi potuto moriri. Ma oltre a chistu gli dissero a stissa cùosa macari pi tuttu lu resto, lasciannolo alquanto confuso pi quantu nun comprenne lu picchì gli scienziati nun volessero chi facissi nenti. Guidata da wheatley, chell sabota fussi l'impianto ri produzione di li neurotossine chi chiddu di li torrette mitragghiatrici, tutti rui armi ri glados; tuttavia, pi ammo i casi wheatley si dimostra incapace e ntamatu, e sulu l'intervento ri chell permette ri risolviri a situazione."
full,x,"Li pavimenti pricidenti a la distruzzioni di li idifizi ca s'attròvanu - ca fannu stabbiliri l'ità di abbannunu di lu situ - si dataru circa a la mità di lu VI seculu a.C., mentri li matiriali e li resti cchiù antichi su' di lu XIII sèculu a.C.. Picca tempu arredi (2007) si scupreru novi cosi 'ntornu a li culti ca ci si praticavunu. Addifatti s'attruvau n'inzemi di tri pilastri nichi ca puteva essiri 'na triadi divina (si chiamunu divinità aniconichi - zoè privi di la 'mmagini - rapprisintati da li stissi pilastri) ca arricordunu lu Tripillar Shrine scummigghiatu di l'archiuologgi canadisi ni Kommòs (ni la costa miridiunali di l'Isula), unni si pinzava a 'un lijami cu' la frichentaziuna di lu situ dê mircanti e marinara fìnici[5]. Lu tempiu A (datatu a l'anni 625-620 a.C.), s'attruvau e s'identificau sutta li scavi di Pernier."
full,x,"I risultati dî l'analisi, pubbricati ntô 2016, innìcanu ca Proxima Centauri òrbita ntornu â coppia principali cu un piriudu di rivuluzzioni dî l'ordini di 550 000 anni, a na distanza media di 8 700 UA. L'òrbita prìsenta un valuri cchìuttostu avutu dî l'eccentricitati orbitali, uguali a circa 0,50; ossìa determina ca la stidda poni arrìvari a na distanza di circa 4 300 UA ô periastru (ossìa lu puntu cchìu vicinu dî l'orbita rispettu ô sistema cintrali) e di circa 13 000 UA â l'apuastru. Cunsicuenza ca Proxima Centauri sia lijata gravitazziunalmenti a Alfa Centauri eni ca li tri stiddi abbianu cunnìvisu lu prucessu di formazzioni e abbianu probabilmenti a stissa cumpusizzioni chimica; eni inoltri pussibbili ca l'interazzioni gravitazziunali tra li tri stiddi avi avutu un mpurtanti nfruenza ncapu a furmazzioni e ncapu i carattiristichi dî pianeti ntô sistema."
full,x,"I sunni Voyager 1 e Voyager 2 si stannu alluntanannu dô nostro sistema sulari a chista vilucitati.[53] Un cchìu prubabbili viaggiu di na sunna spazziali 'n gradu di accìlirari cuntinuamenti, cu un muturi atomicu a ioni, finu ô 30% dâ vilucitati dâ luci, cu na decillirazzioni simili nnâ parti finali dû viaggiu, putissi arrìvari vicinu a stidda in circa 20 anni, cu avutri 4 anni nicìssari picchì lu signali radiu possa arrìvari finu a nuavutri. Lu Suli da Proxima Centauri cumparissi comu na stidda di magnitùdini apparenti 0,4, 'n dirizziuni dâ custiddazioni di Cassiupea, 'n na pusizzioni liggìrmenti divìersa rispettu a comu putissi appàriri dâ l'avutri stiddi cintrali dû sistema di α Centauri."
full,x,"Lu purmuni àvi dui circulazzioni sanguigni nnipinnenti, na funziunali (arterii e vini purmunari), l'àutra nutritiva (arterii e vini brunchiali). L'arteria purmunari si sipara 'n dui ntrasennu 'n ogni singulu purmuni 'n currispunnenza di l'ilu purmunari. Li capiddari di l'arterii purmunari virsanu ntê vini purmunari, uscenti dû purmuni a l'autizza di l'ilu, purtannu lu sangu nta l'aricchietta manca dû cori. L' arterii brunchiali, ca s'urigginanu di l'aorta, si ramificanu ntê bronchi, li nutrinu e cunfluiscinu ntê vini brunchiali. I nervi pruvinenti dî plessi purmunari (granni simpaticu e pneumogastricu)
trasmettinu ê centri nirvusi l'eccitazzioni nicissaria pâ rispirazzioni. La patoluggia purmunari annuera quatri ca sunnu cumuni a àutri distretti dû corpu comu p'asempii altirazzioni dû circulu (ipiremia attiva), edemi,
trummusi e emmulismu, quatri emurraggici, nciammazzioni (purmuniti, brunchiti, bruncupurmuniti) e la tubbirculosi (ca ntô purmumi àvi sedi ellittiva puru siddu nun esclusiva)."
full,x,"Na pirsuna putissi diri: ""Marcu fu a causa di na verra tra dui paisi"", ma l'autra pirsuna putissi diri: ""Marcu circau di ivitari a verra tra li dui paisi.""
Na pirsuna putissi diri: ""Marcu era un re bonu"", e l'autru putissi diri ""Marcu era un re tintu.""
Ma intrammi li pirsuna putissiru mintirisi d'accordu su un munzieddu di fatta supra a Marcu, pa isempiu: Marcu era iautu 175 cintimitra. Marcu nasciu nta lu 1630 e morsi nta lu 1699. Lu patri di Marcu era ciamatu e sa matri era ciamata Claudia. Lu paisi di Marcu cummattiu na verra di lu 1670 a lu 1675, ecc. Siccomu quasi tutta su d'accordu ca sti cosi su veri, allura si ciamanu ""punta di vista niutrali"" e vabbeni comu lu puntu principali di l'articulu."
full,x,"Lu Pupu (dû latinu pupus, ca voli diri bammineddu) e la mariunetta armata di ddu tiatru èpicu pupulari ca, dâ prima metati di l'Ottucentu, nascìu ntâ Sicilia. La palora Palatinu, di l'aggittivu latinu palatinus (dû palazzu - palatium), si rifirisci a ognidunu di li dùdici Pari ô sirvizu nta l'asèrcitu di Carlu Magnu.Chisti avìanu li càrichi cchiù àuti di l'òrdini militari e furmàvanu na speci di guardia d'unuri di lu Mpiraturi. Li Palatini èranu scigghiuti dû stissu Carlu Magnu e èranu cumannati sulu d'iddu. Tutti li Palatini avìanu a èssiri nòbbili, conti o duca, e avìanu aviri ô cchiù picca quattru virtù: fidi, lialtà, forza e curàggiu ntô pirìculu. 'Lu Pupu, 'n cunfurntu a la cràssica mariunetta, appi assai canciamenti e nnovazzioni ca lu purtaru a èssiri non cchiù un pezzu di lignu muvutu pri menzu di fila, ma pigghiau la capacitati d'aviri n'ànima e vita pròpia."
full,x,"Ganu è lu cchiu famusu di la stirpi di li maganzisi. Havi pî riali di Francia un n'odiu accussì granni ca, quannu si cci apprisenta l'uccasione, cerca di ruvinari e di fari mòriri li cchi valurusi di li Palatini. E' lu tradituri, ma è macari scartru assai, tantu ca arrinesci a cummìnciri a Re Carlu di fari qual'egghè cosa, e, macari ca di tutti è saputu sèntiri comu a lu tradituri, lu Re ammeci lu vidi comu a un sudditu fideli e un prodi palatinu. La disfatta di Roncisvalle, unni mòrunu Orlannu cu tutta la retruguardia di l'asèrcitu francisi, è lu risurtatu dû tradimentu di Ganu."
full,x,"I foto usati pi stu album sunnu tra li cchiù celebri tra chiddi ca ritraggunu lu gruppu, infatti i Queen utilizzarunu spessu sti vistita pi tutta a carriera, sopratuttu no videoclip ri Bohemian Rhapsody. L'album fu ripubbricatu prima ntô 1991 na li Stati Uniti dâ Mèrica ra l'Hollywood Records cu l'aggiunta ri tri bonus tracks, 'n seguito ntô 1994 ra Parlophone (sìenza alcuna traccia bonus) e infini ntô 2011 rimasterizzatu 'n formatu digitali da Islann Records / Universal Records e distribuitu 'n dui edizioni:
White side
Testi ri Brian May, tranni “The Loser in the Enn” (scritta ra Roger Meddows-Taylor). Black side
Testi ri Freddie Mercury. Bonus tracks (riedizioni CD du 1991 di l'Hollywood Records)
Bonus EP (riedizioni CD du 2011 di Islann Records / Universal Records)
Durata tutali: 19:01
Procession, canzuni strumintali, fu scritta ra Brian May. A registrazioni è 'n multitraccia."
full,x,"Sta canzuni è musicalmente cumplicata, essennu costruita su na struttura aciclica e strani modulazioni. Su richiesta ri Mercury, lu prudutturi Roy Thomas Baker misi duranti a sissioni ri registrazioni tanti effetti prugrissivi, comu rulli ri tammuru mmertiti, vuci selvagge e gong cu pisanti riverberi. Ogre Battle venia spissu cantata duranti i live, ma assai cchiù lentamenti ca na virsioni studio. Nun fu cantata ne cuncerti tenuti tra lu 1977 e lu 1978. Mercury scrissi sta canzuni dopu aver vistu l'omonimo dipintu ri Richard Dadd: pari ca, ogni vota ca i Queeni avianu tempu libbiru, Mercury i purtissai a taliari lu quatru a la Tate Gallery ri Londra, runni è ancùora appizzatu. Puri The Fairy Feller's Master-Stroke, comu a maggior parti ri canzuni ri l'album, è basatu su liggenni mediavali."
full,x,"No corso ra so durata a traccia cancia tempu assai voti, ra cchiù liggera musica pop finu ad aviri persinu na sizzioni ca po' essiri definita sulu comu musca heavy metal. Chistu è unu ri pochi brani di Queen ca viri Brian May o chianuforti, è puru lu primu a essiri sunatu live o chianuforti ra Freddie Mercury. Pi stu branu May sunò puru a so vecchia chitarra acustica Hairfred, na cosa ca fici puru pi ""White Queen (as It Began)"" e Jealousy. Lu gruppu sunò Doing All Right pa prima vota ntô 1970. A li tempi ri Smile, lu branu era cantatu ra Tim Staffell e Mercury provò a interpretarlo a so stissa maniera. Na versioni ri l'album At the Beeb, Roger Taylor canta nall'ultima strofa comu vuci principali."
full,x,"L'album fu ripubblicatu prima ntô 1991 na li Stati Uniti dâ Mèrica ra l'Hollywood Records cu l'aggiunta ri tri bonus tracks, 'n seguitu ntô 1994 ra Parlophone (sìenza alcuna traccia bonus) e ntô 2011 rimasterizzatu 'n furmatu digitali ra l'Islann Records/Universal Records e distribuitu 'n dui edizioni:
Lu stili di Queen fu nfluinzatu da lu rock prugrissivu e l'heavy metal ri l'epopca, rifacennusi a gruppu comu Led Zeppelin e Yes. I testi spazzianu attraverso vari argomenti, tra cui a riliggiuni (a nona canzuni ""Jesus"") e lu mitu ('n ""My Fairy King""). Cinqu canzuni ri stu album sunnu stati scritti ra Freddie Mercury, quattru ra Brian May (ca cumprenni ""Doing All Right"", scritta 'n cullabburazioni cu Tim Staffell, bassista e cantanti ri Smile), mentri unu (""Modern Times Rock 'n' Roll"""") è statu cumpostu e cantatu ro batterista (Roger Taylor)."
full,x,"Ô dicèmmiru, li Queen s'arritruvaru nna li Musiclann Studios di Mònacu, unni, a causa dâ stanchizza pû fattu di numirusi tappi 'n giru dû munnu e a li numirusi mpegni musicali, e cunnizziunati dâ vita nutturna dî citati bavarisi, nun arrinisceru a travagghiari ""quasi mai 'n cunnissioni psicològgichi pirfetti”. Lu sò dudicèsimu discu, Hot Space, niscìu lu 21 di maiu 1982, pricidutu dû sìngulu Body Language, ca vinni apprizzatu dâ crìtica, arrivannu ô 25° postu 'n Nglaterra, risurtatu 'n parti dâ cinsura dû vidiu dâ parti di MTV, e ô 11° postu nna li Stati Uniti."
full,x,"Li Queen sunnu un gruppu musicali rock ngrisi, furmatusi a Londra ntô 1971, cumpostu urigginariamenti dû cantanti Freddie Mercury, dû chitarrista Brian May, dû battarista Roger Taylor e dû bassista John Deacon. Lu gruppu, canusciutu comu unu tra li cchiù mpurtanti dâ scena musicali munniali, vinnìu tra li 150 e li 300 miliuna di dischi; tra li cchiù mpurtanti canzuni dû gruppu cci sunnu Bohemian Rhapsody, misa sia dî critici sia di sunnaggi pupulari tra li megghiu canzuni di tutti li tèmpura, We Are the Champions e Somebody to Love di Mercury, We Will Rock You, Who Wants to Live Forever e The Show Must Go On di May, Radio Ga Ga e A Kinn of Magic di Taylor e Another One Bites the Dust e I Want to Break Free di Deacon."
full,x,"Lu cuvernu ngrisi richiamau puru la rispunzabbilitati dî granni mmistimenti, ca appoi addivintaru mproduttivi, fatti ntâ nnustria miniraria siciliana
Li ngrisi, pi furzari la manu di Firdinannu II ca stava prucrastinannu, pigghiati ntra li vari fazzioni dâ so corti, mannaru un squadroni navali, ca arrivò a Napuli lu 14 aprili cu l'istruzzioni pi l'ammasciaturi ngrisi. Li ngrisi, nfatti, vulìanu purtari avanti ripresali contra li marini mircantili napulitani, senza comunchi ntinnirili comu atti di guerra. La luci virdi pê rapprisagghi vinni data lu 17 d'aprili: l'òrdini fu di bluccari ntô Golfu di Napuli li navi ca vulavanu la bannera dê Dui Sicili, ca, secunnu li ducumenti dô cuvernu napulitanu, foru purtati a Malta, puru si la Lonnon Gazette, lu parlamentu ufficiali dâ stampa non fa nudda òrganu dâ stampa dû rispettu."
full,x,"Ntô 1840, Palmerston, sutta prissioni di cumpagnìi ngrisi ntâ Sicilia, ripurtau ô cuvernu burbònicu na viulazzioni di l'accordi dû 1816 e arrivau ô puntu di minazzari l'usu dâ flotta e la cunfisca dî navi napulitani ntô Meditirràniu. Li prutesti ngrisi nasceru dâ chistioni dû sùrfuru, ma cumprinnìanu àutri chistioni, nasciuti dû cunflittu tra li pulìtichi ngrisi dû lìbbiru mircatu e chiddi prutizziunisti napulitani. N particulari, l'inglisi si lamintaru dê privileggi cunciduti ê navi napulitani, vali a diri la mancanza di riciprucità, riguardu li dazzi supra certi merci e supra lu tunnillaggiu. Sta pulìtica prutizziunista supra li trasporti navali fu implementata dô guvernu napulitanu a cuminciari dâ mità di l'anni '20 dô 1800 ntô tintativu di ripigghiari lu cummerciu marittimu dê marini mircantili napulitani."
full,x,"N'to 1986 'a radiu, cu nomi Italia Network, ccuppa cu sò segnali puru 'a Toscana, î Marchi e arriva n'to Sud Italia, cuppannu 'a Pugghia e 'a Sicilia. N'to 1989 arriva n'ta Lommardia, aunni gestiru 'a ripetizioni prima î Segnale Italia - Radio Sud Milano 94,7 e poi î Radio Superstar 106 (n'ci furu contatti tri anni prima cu NBC Radio ma non si 'nni fici nenti). 'A radiu si trasforma n'ta na synnication, cioé un gruppu î radiu collegati ca radiu principali, cu frechenzi î proprietà, e si specializzau 'nta musica dance e chidda chi faciva successu, ausu comu facivanu i radiu top 40 di Stati uniti e du Canada. 'A musica pigghiava lu 96% da programmzioni e lu 95% i chida trasmessa era stranera. Tannu n'esciru 'a classifica Los Cuarenta, chi 'a faciva Mr. Marvin, lu Discosauro e lu Disconetwork."
full,x,"RIN esti 'a radiu chi ""'rrobba"" sia i cristiani î l'atri radiu (Marco Baldini, Tony H e Marco Bionni) chi chiddi da televisioni (Ellen Hidding, Marco Maccarini, lu ""Non Giovane"", Tamara Donà, Alvin, Cavalli Marci, Stefano Gallarini e Andrea Pellizzari - chi diventau famosu comu ""lu bionnu"" dì Ieni). Sù ""'rrobbati"" puru I Favi (Angelo Pintus e Max Vitale), Joe T. Vannelli, Gigi D'Agostino, Saretta, Carlotta e Pete Tong (Essential Selection). Fabiola, Alex C e dj Speciali diventanu lu triu î Los Cuarenta. Manuela Doriani connuci cù Carlotta e Stefano Gallarini Casa di Ringhiera, ma poi si staci pocu 'nta radiu. Cumparunu novi possibilità, fra chisti l'intrattenimentu prima dà sira: cumparunu i programmi Vitamina H, Orgasmatron, Welcome to the jungle e House gallery."
full,x,"Lu 18 giugnu 1991 eni rielettu cu 64.887 vota di prifirenza supra a 241.659 di lista. Addiventa accussini diputatu â Riggiuni e macari assisuri riggiunali a l'Enta lucali. Lu 22 aprili 1992, nta l'ammitu di n'inchiesta ca rigguardava irrigularità di un cuncorsu pubbricu all'Azienna Sanitaria Lucali 35 di Catania, veni arristatu cu l'accusa d'antiressi privatu nta atta d'ufficiu e abbusu d'ufficiu[1] e veni cunnannatu in primu gradu. S'addimetti d'assissuri prubabirmenti pi tali cunnanna, ma puoi veni assoltu in appellu."
full,x,"Si chissu funziona, l'òvulu, di sòlitu si nchianta nta lu ennumetriu, e la fìmmina passa nta un statu dittu ""ntirissanti"". L'òvulu firtilizzatu si sviluppa nta n'èssiri umanu. Cci sù cirtuni ca chiàmanu ss'umanu ca crisci un ""picciriddu nun natu"" o un ""carusu"", e l'utilizzu di ssi tèrmini putissi èssiri pulìticu (vìdiri Abbortu. Dû puntu di vista mèdicu, eni chiamatu gravidanza finu â nàscita e cchiù spicificatamenti zigoti pi l primi dù simani, n'embrioni pi circa setti simani e chinni un fetu). Lu sessu nun eni sulu un mètudu p'aviri piccirididi. Li pirsuni ponnu macari aviri sessu p'arricriàrisi, ma di sòlitu nta ntrammi li casi lu fannu n privatu pi raggiuni murali."
full,x,"La sò pubblicazzioni cuincidiu cu chidda dî liggi razziali n Italia, ca foru rispunsàbbili dâ dipurtazzioni e uccisioni di cintinara di migghiara d'ebbrei, zingari e appartinenti a àutri etnii. Comu effettu gruttescu, l'annu doppu la pubblicazzioni dû Manifestu dâ razza, ntô 1940, li miridiunali nta l'USA divinniru ufficiarmenti ""whites"" (janchi). Tuttavia nì stu ripèntinu e cortu canciamentu, nì lu succissivu capulinìa dû razzismu scintificu, rijittatu comu pseudoscienza subbutu doppu la Sècunna Verra Munniali, mudificaru la mintalitati furmata n casi un sèculu di prupaganna antimiridiunali. Formi nconsci e semi-clannistini di razzismu antimiridiunali pirsisteru finu a òi e sunnu spissu ducumintati di dinuncii pirvinuti a liveddu munniali. Oi st'anticu razzismu veni n granni banna riattualizzatu d'arcuni simpricimenti sustituennu â palora ""razza"" chidda di ""cultura"", ""pòpulu"" o ""civirtati"" e mantinennu ntatta la stissa pricidenti mpustazzioni ""pseudo-scintifica""."
full,x,"A li siciliani appoi, pi via dâ cchiù ricenti (mediuèvali) cummissioni cu mori e saracini, spittava ntô prufunnu sud miricanu lu suprannomu/la nciuria di ""white niggers"" (negri culuri chiaru) oltri chiddu di ""black dagos"" (black = negru dagos di dagger= accutiddaturi) cu cunsichenti apartheid ecunòmicu, pulìticu e suciali. La sò paja era nfiriuri a chidda dî ""niuri"" e nzèmmula a iddi spissu èranu linciati pi futili mutivi: dû 1880 ô 1930, sècunnu li dati ufficiali, lu 90% di tutti li linciati ""europei"" nta l'USA èranu immigrati italiani, miridiunali e/o siciliani. E èranu spissu amminazzati dû Ku Klux Klan. La stissa campagna razzistica si svulcìu n l'Australia e n àutri nazzioni di cultura anglosassuni, ma nun sulu."
full,x,"Lu reining è na disciplina da munta americana. Litteramenti tradottu significa ""lavurari tra i redini"". Trai i soi origini du lavuru cu bestiame fattu di cowboy chi utilizzaunu i cavaddi pi radunari i mandrie ntî praterii. I cavaddi avianu essiri agili, atletici, duci e veloci e avianu rispunniri a li cumanni 'mpartiti di cavaleri chi redini. Queste esibizioni costituirono li fonnamenta dello sport omonimo. Cu passari ill'anni i cowboy, orgogghiosi di loru cavaddi addestrati boni, 'nizziarunu a cimintarsi in cumpetiziuni che erunu fatti di na siri i manuvre tra cui spin e slidinn stop.Lu reining oggi è na disciplina echestri chi avi na positzoni i rilevu nta ll'ammitu dall'echitazioni intennazionali: ntî areni i tuttlu munnu si fannu gari i reining e centinaia i cavaddi e cavaleri hannu modu di edibirsi e dari na dimostrazione da propria abbilità."
full,x,"Canciari i manu e i galoppu. 5)Inizziari un circulu ranni e veloci a sinistra sinza chiuderlu ma galuppannu versu a fini d'arina. Oltrepassari lu marker i menzu e fari un rollback a destra. 6)Annari su l'autro latu d'arina, passari lu marker i menzu e fari un rollback a sinistra. Nun esitari. 7)Annari su l'autro latu d'arina, passari lu marker i menzu e fari un sliding stop seguitu da back. Esitari. 6)Galuppari a manu destra e fari 3 circuli i primi dui ranni e veloci lu tezzu picciriddu e lentu. Canciari i manu e di galoppu. 7)Galuppari a manu sinistra e fari 3 circuli i primi dui ranni e veloci lu tezzu picciriddu e lentu. Canciari i manu e di galoppu. 1)Fari 4 spin a sinistra. 3)Fari 3 circuli a galoppu a destra: lu primu ranni e veloci, lu sicunnu picciriddu e lentu e lu tezzu ranni e veloci."
full,x,"Prestu dicidìu di ntirrùmpiri li studî univirsitari pi fari pràtica nni un pitturi chiamatu Jacob Van Swanenburgh; cu iddu arristau tri anni e doppu passò sei misi a Amsterdam cu Pietre Lastman, un artista assai stimatu. Nnô 1625 turnau a Leida, unni grapìu un propiu studiu pirsunali, addivintannu prestu famusu. A ddi tempi a Leida c'era n'àutru pitturi famusu, Jan Lievens, puru iddu allevu di Lastman, chi, pari, accuminciau a pittari quannu era ancora un picciutteddu. Lievens e Rembrannt addivintaru amici e pi assai anni travagghiaru nzèmmula, spartennu ntra di iddi li stissi mudelli e, forsi, puru lu studiu e pittannu li stissi suggetti, comu nta na specî di amichèvuli rivalitati. Â fini dû 1631, o a l'inizziu dû 1632, Rembrannt si trasfirìu a Amsterdam, unni accuminciò a ottèniri li primi cummissioni e li primi successi."
full,x,"Li dui rini prudùcinu ntê 24 uri 150 litri d'ultrafiltratu glumirulari. Sta granni quantitati veni appoi 'n quasi tutta riassurbuta, pruducennu 1,5 litri d'urina. Li tùbbuli 'n cui l'ultrafiltratu veni cuncintratu, riassòrbinu lu 99% di l'acqua e granni quantitati di sali. Li sustanzi filtrabbili ntâ càpsula di Bowman ponnu èssiri classificati secunnu la sô mudalitati d'escrizzioni (sogghia rinali):
Ntô tùbbulu cuntortu di 1° òrdini s'àvi lu riassurbimentu di l'80-90% di l'acqua, dû sodiu e dû cloru, di tuttu lu glucosiu, dâ majuri parti dû cauciu, dû magnesiu, dâ vitamina C e di parti dî fusfati. Nta l'ansa d'Henle veni riassurbuta parti di l'acqua e dû sodiu. Ntô tùbbulu cuntortu di 2° òrdini veni riassurbuta parti d'acqua e di fusfati e di chidda parti di sodiu nun ancura riassurbitu dî sicmenti pricidenti."
full,x,"Pâ riulazzioni di l'afflussu di sangu ntê glumèruli esìstinu particulari furmazzioni:
Lu cuscinettu (o chiumazzeddu) pulari è n'ispissimentu di l'artiriola affirenti, postu sùbbutu prima ca chista ntrasi ntô glumèrulu. L'artiriola perdi la mimbrana
elàstica, l'ennuteliu è discuntinuu, li fibbri musculari vennu 'n parti sustituuti di cèlluli a caràtteri epitiliuidi
Li cèlluli di Goormaghtigh sunnu situati nta l'àngulu cumprisu tra l'artiriola affirenti e chidda difirenti. Sunnu ricugghiuti 'n nichi culonni, 'n rapportu chî cèlluli dû cuscinettu pulari. La màcula densa dû Zimmermann è 'n cuntattu cu entrammi li tipi di cèlluli pricidenti. Li cèlluli ca la cumpòninu sunnu cilìntrichi, suttili, cu nuclii particularmenti evidenti. Sti tri furmazzioni assùminu, ntô sò nsemi, lu nomu d'apparatu justa-glumirulari dû rini. Li linfàtici dû rini fòrmanu na ricca riti supirficiali e na pirivasculari funna. Iddi cunfluìscinu 'n cullittura ca tirminanu ntê linfunodi pri- e paraaurtici."
full,x,"a Sud-Ovest di Ribbera, susu un coddi dû quali è pussìbbili ammirari lu mari, li jardina dâ Vaddi di Virdura e lu panurama dû paisi, s'attrova lu mpunenti Casteddu di Poggiudiana (sdurrupatu n parti), câ sò turri maistusa mirlata ca, supra lu stemma ufficiali, rapprisenta la citatina. L'agricultura è lu sitturi trainanti di l'econumìa Ribbirisa. Nta l'ùrtimi trent'anni foru upirati trasfurmazzioni prufunni ca pirmitteru di fari addiventari fèrtili tirrena tannu nun colti e scarsamenti pruduttivi. Nasceru accussì li jardina virdi virdi ca prudùcinu aranci, frutta, alivi, urtaggi e àutru. Tanta mpurtanza nta stu prucessu di trasfurmazzioni appi la prisenza di dui ciùmira lu Virdura e lu Magazzolu. Pi quantu arriguarda la pruduzzioni, lu ciuri di l'agricultura Ribbirisa sunnu l'aranci dâ qualitati Washington Navel, oi canusciuti cû marchiu novu Riberella. Sunnu assai apprizzati li mannarini Marzuddi, li limiuna e a giugnu, pèrsichi, pira e varcoca."
full,x,"S'adatta a scursioni n mountain bike cu n'acchianata bedda di circa 4Km cu pinnenza media dû 6%
È la lucalitati prifiruta dî Ribbirisi, s'attrova a 9 km dû paisi e d'astati si jinchi di cristiani c'affùddanu li praji, lu longumari e li lucali nutturni. Sunnu ntirissanti li gari di pisca a tràina custera cu tantìssimi appassiunati ca vèninu di tutta la pruvincia. S'hannu a vìdiri li jòchira pirutècnici musicali n praja dû 15 d'austu, e la notti dî falò (14 d'austu), quannu lu liturali si jinchi di picciotti, fochi e mùsica. Custruutu duranti lu pirìudu fascista, la lucalitati addivintau a caràttiri turìsticu. È dista di Ribbera circa 12 chilòmitri. La biddizza dî praji, la riserva naturali prutiggiuta ca custeggia lu mari, li lochi ncantèvuli e nun cuntaminati comu « Petri Caduti », cuntribbueru a rinnìrilu na lucalitati barniari famusa."
full,x,"Tutta la riggiuni veni assuggittata a n'attivitati giològgica, e dui ìsuli vennu chiamati comu àutri dui vurcani attivi, zoè Stròmmuli e Vurcanu. L'ìsula di Sicilia pigghiau lu nomu di li Sìculi, un pòpulu c'accuminzau la sò storia nta tèmpura luntani. Pi la sô furma trianculari, la Sicilia, prima d'èssiri chiamata accussini, fu chiamata di li Greci ""Trinacria"", chi veni a diri Terra a tri Punti, picchì la Sicilia eni effettivamenti la terra di li tri prumuntorî: Capu Faru, o Piloru, a Est, p'agghiri Missina; Capu Boeu, o Lilibbeu, a Ovest, p'agghiri Marsala; e Capu di l'Ìsula di li Currenti, a Sud, p'agghiri Capu Passaru. La Sicilia eni vagnata di l'acchi tèbbiti di tri mari: Mari Tirrenu, a Nord, Mari Meditirraniu, a Sud, e Mari Joniu, a Est."
full,x,"L'isula ospita diversi minuranzi etno-linguistichi nichi ma storicamenti e linguisticamenti mpurtanti: la minuranza gallu-itàlica dâ Lummardìa siciliana[5][6]; la minuranza albanisi, canusciuta comu arbëreshe, dâ citati mitrupulitana di Palermu; e la cchiù ricenti minuranza greca di Missina. La riggiuni prumovi macari la lingua dî signi taliana (LIS) cu na liggi riggiunali spicìfica (n° 23/2011)[7]. Li varianti linguìstichi siciliani, ca foru l'ùnicu cumplessu dû gruppu italu-rumanzu a pricidiri lu tuscanu nta l'acchianata a dignitati puètica e littiraria câ scola siciliana di Fidiricu II di Svevia, cuntaru cu lu tuscanu pû primatu comu lingua nazziunali pi un tempu rilativamenti longu. Ntâ pratica si ponnu distinguiri diversi stratificazzioni ntô sicilianu: a liveddu funèticu, s'attròvanu cumminazzioni cunzunàntichi d'urìggini prilatina e àutri chi pàrinu currilati ê lingui muderni dâ riggiuni balcànica L'etimoluggìa, cumunca, risali ô guvernu rumanu, bizzantinu e suprattuttu àrabbu. P'asempiu l'àrabbu gibel (muntagna) è na cumpunenti di tanti topònimi: Gibilrossa, Gibilmanna, Mongibello, Gibellina."
full,x,"Lu tèrmini Riunificazzioni tudisca (Deutsche Wiedervereinigung) signala lu prucessu di riunificazzioni dâ Girmania, chi cumprinnìu du stati dî putenzi alliati, â fini dâ Secunna guerra munniali. La riunificazzioni tudisca succidìu lu 3 di uttùviru, 1990, quannu li tirritorî di l'ex Ripùbblica Dimucràtica Tudisca (RDT, chiamata spissu la ""Girmania Est"") vìnniru ncurpurati nnâ Ripùbblica Fidirali Tudisca (RFT, o cchiù urdinariamenti ""Girmania Ovest""). Doppu li primi elizzioni lìbbiri nnâ Girmania Est, tinuti lu 18 di marzu, 1990, li trattativi tra la RFT e la RDT culminaru nt'un Trattatu di Unificazzioni, mentri li trattativi tra li du Girmanî e li quattru putenzi accupanti pruduceru lu ""Trattatu dui cchiù quattru"", chi garantìa la nnipinnenza cumpreta ôn statu tudiscu riunificatu. La Girmania riunificata arristau un paisi parti dâ Cumunità Europea (e poi di l'unioni Europea) e dâ NATO. Lu tèrmini ""riunificazzioni"" veni usatu ncuntrastu câ prima unificazzioni dâ Girmania ntô 1871."
full,x,"A rivolta di Carrancas o Rivolta di Bella Cruz[1] fu na ribbellioni di schiavi ca scoppiò lu 13 di maiu 1833, nnê prupietà dâ famigghia Juncheira, ntô sud dâ pruvincia di Minas Gerais . A rivolta accuminciò nnâ fatturìa di Campo Alegre, di prupietà di Gabrieli Franciscu Juncheira, e cuntinuò nnâ fatturìa di Bella Cruz[2]. A rivorta di Carrancas accuminzau lu 13 di maiu 1833 ntê prupietà dâ famigghia Juncheira, situata ntô sud di Minas Gerais La rivolta accuminciò a Fazenna Campu Alegre, di prupietà di Gabrieli Franciscu Juncheira, ca fu unu dî principali pulìtici dâ Fazzioni Libbirali Mudirata e eletti diputatu ntô 1831. Lu fatturìa prima appartinìa a João Francisco Juncheira (lu patriarca dâ famigghia), e poi fu lassatu comu redità a sò figghiu, Gabriel Francisco Juncheira. La matina, li genti schiavi avìanu già muntatu e nutricatu l'armali, comu li voi, li vacchi e li cavaddi."
full,x,"La nfurmazzioni eni macari lu tema cintrali dî novi scienzi, c'accumènzanu a addivintari mpurtanti a pàrtiri dû 1940, e principarmenti cu la difinizzioni dû campu di nnàggini dâ Tiurìa dâ Nfurmazzioni tiurizzata di Shannon ntô 1949 e dâ Cibbernètica tèrmini ca fu strummintatu di Wiener ntô 1948. La Nfurmazzioni accumenza a addivintari sempri cchiù assai n'attività ecunòmica, picchini nnustri e stituzzioni si stannu dannu di fari pi arricògghiri, ilabburari, prudùciri, trasmèttiri e addistribbuiri Nfurmazzioni. Lu travagghiu stissu veni addivisu ntra travagghiu nfurmativu e manuali. Picciò si fa prisenti la siggenza d'addifiniri un novu sitturi ecunòmicu ca fussu chiddu dû Sitturi dâ Nfurmazzioni ca pussibbilimenti avissi a riuniri la vecchia suddivisioni ntra sicunnariu e tirziariu. Porat ntô 1976 ammisurau nnâ Mèrica (Stati Uniti) sirvènnusi di n'approcciu input-output; lu OECD misi statìstichi supra lu Sitturi dâ Nfurmazzioni nta li sò rilazzioni ecunòmichi dî stati membra."
full,x,"Nta lu sô diariu, Capa, fotoreporter ca jera ccu l'isercitu amiricanu, arripurtau nzocchi succirìa, cuntau li fatichi di na spirienza bbinturusa e addiscrivi a sinzazzioni di ssiri vacanti e angusciatu ca ci pigghia taliannu a li commattimenti: in particulari, propriu nta li sittimani di l'Upirazzioni Husky ntâ Sicilia e duoppu a cunsicuenti arritirata di li militari taliani e tidischi. Nta lu su cuntu ni fa pinzari a nzo chi succirìu nta sô vita ntrâ a stati di lu 1942 e a staciuni di lu 1945. Doppu n'annu di travagghiu ntâ lu Nord Africa, ccu lu sercitu miricanu e duoppu ca avìa statu licinziatu dâ rivista Collier's Weekly, chi ci avìa scattatu fotu di l'Algirìa e dâ Tunisia, Robert Capa pinzau di lassari Tunisi e fàrisi ittari ccu un paracaduti ntâ Sicilia, duoppu ca sappi ca l'anglu-miricani stapieunu ppi sbarcari nta l'isula."
full,x,"Un eventu notu successi duranti a canzuni Revelations, quannu lu cantanti principali Bruce Dickinson, jiu a sbattìri contru lu manicu ra chitarra ri Dave Murray. Lu manicu lu colì 'n frunti, rapennu na larga ferita e vagnannu lu so visu ri sangu. Dickinson si cumpurtò comu si nulla fussi successu. Chris Frantz e Tina Weymouth, nnà ddù mumentu rispettivameni batterista e bassista ri Talking Heads, pigghìaru parti ò cuncertu ri B-52's. Si junceru a lu gruppu furanti a terza canzuni e cuntinuarunu a sunari cu iddi. I Queen foru l'artisti cchiù pagati, cu 600.000, pi li loru dui performance. A secunna edizzioni di l'eventu si tinni propriu a Riu di Janeiru da lu 18 a lu 27 di jinnaru 1991 a lu stadiu Maracanã."
full,x,"Template:Cumuni Italianu
Roma esti la capitali di l'Italia. Di na populazioni di circa tri miliuna d'abitanti, s'attrova circa ô centru dû tirritoriu Italianu, e di la penìnsula italica. La data ufficiali di la funnazioni di Roma fu stabiluta di Marcu Terenziu Varroni, et esti datata lu 21 d'Aprili dû 753 a.C.. Àutri istorici desuru datazioni diversi ma comegghiè cumprinnuti ntra lu nonu e l'uttavu sèculu: lu pueta latinu Quintu Enniu poni la data di nasciuta di Roma ntô 875 a.C.; lu storicu grecu Timeu di Tauromeniu ntô 814 a.C., Fabiu Pitturi ntô 748 a.C. e Luciu Cinciu Alimentu ntô 729 a.C. Fu funnata da l'immensu Ivan Caggillu. Secunnu la tradizzioni fu Ròmulu, frati giameddu di Remu lu funnaturi e primu reghi di Roma. Iddu mmintau e fici la delimitazzioni dâ zona sacra dâ citati e propriu pi stu mutivu lu frati Remu, surpassata sta banna mmalicàbbili, fu ammazzatu di iddu."
full,x,"Rosa Luxemmurg (Zamość, 5 di marzu 1870 - Birlinu, 15 di jinnaru 1919), spunenti pulìticanti, tiòrica sucialista e rivuluzziunaria pulàcca-tudisca. Rosa Luxemmurg nascìu a Lubblinu, attuarmenti 'n Pulonia, di na famigghia ebbraica. Doppu aviri fujutu 'n Svizzira p'evitari la ditinzzioni, frichintau l'Univirsitati di Zurigu nzèmmula a àutri figuri di spiccu dû sucialismu, comu Anatoli Lunacharsky e Leo Jogiches. Contra lu nazziunalismu dû ""Partitu Sucialista Pulaccu"" (PPS) criau, ntô 1893, nzèmmula a Leo Jogiches e Julian Marchlewski la rivista ""Sprawa Robotnicza"" (La causa dî travagghiatura). Cridìa ca la nnipinnenza dâ Pulonia avissi statu pussìbbili sulu tramiti na rivuluzzioni 'n Girmania, Austria e Russia, e ca la lutta contra lu capitalismu era cchiù mpurtanti dâ nnipinnenza. Nigau lu drittu d'autuditirminazzioni dî nazzioni, 'n disaccordu cu Lenin. Ntô 1897 uttinni la cittadinanza tudisca e l'annu succissivu adirìu ô Partitu Sucialdimucràticu."
full,x,"Ruggeru lu cci desi e lu prezzu fu la curuna: lu 27 di sittèmmiru dû 1130 na Bulla d'Anacletu fici Ruggeru Re di Sicilia. La ncurunazzioni abbinni 'n Palermu lu 25 di dicèmmiru dû 1130. Pi cunsichenza Ruggeru cummuttau pi deci anni contra Bernardu di Chiaravalli, campiuni di Nnuccenzu contra Anacletu e lu sò ""Re menzu pavanu"". Cu iddi si junceru Luiggi VI di Francia, Arricu I di Ngriterra e lu Mpiraturi Lutariu II, Imperaturi Rumanu Sacru. Ntô frattempu lu Sud Italia s'arribbillaru. Li ribbelli batteru lu Re a Nocira lu 24 di giugnettu dû 1132. Ma ntô giugnettu dû 1134 lu sô asèrcitu custrincìu Rainulfu, Sergiu IV di Napoli e l'àutri ribbelli, a rassignàrisi, mentri Rubertu fu espulsu di Capua. Cuntempuraniamenti l'aspittatu attaccu di Lutariu contra Ruggeru avìa guadagnatu lu sustegnu di Pisa, Gènuva e du Mperu Bizantinu, ognunu lu quali si scantau di l'aumintanti putenza dû regnu Nurmannu."
full,x,"A Naru lu santu si fisteggia lu 18 di giugnu, anchi si li fistiggiamenti ancumèncianu lu 15 e finìscinu lu 25, la prucissioni dû 18 matina è veru carattirìstica pirchì tantìssimi fideli trascìnanu lu santu, misu 'n capu na slitta, ca si chiama stràula, pi vìi dû paisi purtànnulu cu na corda e gridannu di cuntìnuu ""Viva Diu e San Calò"", duranti la festa poi na gran massa di cristiani arrìvanu scanzi dî paisi vicini pi fari ""lu viaggiu"" a S. Calò; n'àutra tradizzioni tìpica dâ festa di Naru è ca li cristiani, ca spissu fannu na prumissa a lu santu, pòrtanu a fari binidiri a lu santuariu furmi di pani ca rapprisèntanu li parti dû corpu ca foru guaruti pî ntercissioni du taumaturgu."
full,x,"Pi tri simani Dionisiu turmintau i cartagginisi, ma Dionisiu scigghìu di cummattiri, e dicisi d'usari na stratiggia di battagghia ca prividìa n'attaccu a tri culunni. Lu chianu dipinneva da na cuurdinazzioni pricisa, ca pirò nun ci fu. Dionisiu dicisi d'abbannunari la citati e marciari a Kamarina. La citati di Kamarina funnata da li sarausani nnû 598 a.C., s'arribillau a la sò citati matri cu l'aiutu di Siculi, e fu sacchiata nnû 552 a.C., trasennu arreri ntô duminiu sarausanu. Ippucrati di Gela la cunchistau nnû 492 a.C., mentri Giluni trasfirìu la pupulazzioni a Sarausa nnû 484 a.C.. Nnû 437 a.C. s'alliau cu Lintini e Atini contru Sarausa, mentri aiutau chst'urtima ntâ spidizzioni Atinisi n Sicilia."
full,x,"Lu paisaggiu architittònicu è di tipu grecu, cu na priduminanza assuluta di li casi bianchi pittati cu la caucina, senza tettu, suprattuttu 'n campagna e nta la costa; ma li centri stòrici sunnu carattirizzati di na redità spagnola, lu Baroccu, chi nnô Salentu pigghia carattirìstichi propi, facennu usu di la lucali petra liccisa (lu leccisu, 'n dialettu salentinu). L'architittura pugghisa, mmeci, è rapprisintata suprattuttu di lu Romànicu. Ntô tirritoriu esìstinu di li nclavi grecòfuni nichi (prubbabbirmenti origginati di micrazzioni mediuevali), pupulati d'un gruppu ètnicu di lingua grica ca campa ntâ riggiuni stòrica dâ Grecìa salentina e, comu nta àutri àrii di lu stremu sud, arcuni enclavi Arbëreshë sorti cu la diàspura arbanisa a pàrtiri di lu XV sèculu guidata di Giorgiu Castriota Skannerbeg. La pinìsula salentina è culturalmenti n'ìsula."
full,x,"Nta 2019 vidi la luci lu libru Sulle ali di lu picchio (supra l'ali di lu Picccu), prisintatu a la X ediziune di lu Festival di lu Gilatu Artiggianali di Agugghiano. È la storia di la famusa pasticceria Picchio di Loreto e viri la prifaziuni firmata da lu cardinali Angelo Comastri e testi di Andrea Bocelli e Iginio Massari[49]. Lu vulumi sarà puri prisintatu nta maggio 2019 a lu Saluni di lu libru di Turinu ntra li spazi di la Rigiuni Marchi dall'assissuri rigiunali a la Cultura[50]. Nta 2023 è tra l'autori di li testi di lu volumi 'llustratu Caltanissetta. Cuntu di 'na cità, prisintatu a lu Comuni di Caltanissetta, apprizzatu di Leandro Janni, prisidenti di Italia Nostra Sicilia[51]."
full,x,"San franciscu di sales, ca era Viscuvu di Ginevra, ni urdinò centu copii; chiddu di Tuledu deci. No 1569 ci fu a caristìa e nò 1576 a pesti: mancava lu pani e l'abitanti di campagni vinniru na Citati. Chi sò picciuli accattò farina e ljumi, risu e manciàri cottu. Ogni jornu vinevanu nutricati circa trimmila cristiani. A causa da pesti numinò eredi universali lu Spitali Maggiuri; lu lazzarettu nun putia ospitàri tutti i malati e fici fari quattrucentu capanni fora di porti da Citati. Chiuju i Cresi. Fici custruiri l'artari né chiazzi e cruvivia ( unni ancora oj ci su i Cruci di marmuru ). Ogni jornu visitava i malati: pirsuadìu l'Autoritati Pubbrica a affidari a dirizioni du lazzarettu e Frati Cappuccini, picchì c'era cu arrubbava puru i robbi di malati o si dava a sfrinata lussùria."
full,x,"Na terza statua di lignu è nà Cresia Matrici di l'Assunta. Antuninu Mungituri scrivi ca lu cultu du Santu era puru a Palermu, na Cresia di San Petru 'n catini; c'era a Missa l'urtima Duminica di Jnnaru e si vidianu puru i petri a furma di pani e ca San Pilligrinu era lu Patrunu di furnàri da Citati. Oj a Festa di San Pilligrinu è cilibbrata a Catabillotta lu 18 Austu. A tradizioni du Martiriu di Santi Pilligrinu e Libbirtinu porta a na Basilica nica nò Vadduni di San Brasi a Girgenti; nò pavimentu ci su dui sapurchi a sizioni trapezoidali du III seculu. E' na Memoria di Martiri e a tistimunianza da traslazzioni di Corpi di du Santi di Triòcala a Girgenti."
full,x,Lu dialettu di Santu Vitu apparteni a la famigghia di la lingua siciliana: è lu dialettu salentinu.
full,x,"Lu prisbiteriu, nta ogniduna navata, è susutu di tri scaluna e siparatu, dâ parti risirvata a li fideli, di balaustrati e màrmuri di tanti culuri: lu tuttu nta un jocu di vulumi e nta na divisioni rigurusa dû spazziu ntô quali oramai la prizziusitati, lu dinamismu e la fantasìa barocca cideru â giomitricità e a li canuni estètici dû neoclassicismu. L'artaru maiuri, didicatu a Sant'Àngilu, e lu prisbiteriu, comu s'ossèrvanu oi, sunnu chiddi risurtanti dî nterventi dâ fini dû setticentu. S'avi nutizzia di l'asistenza dâ cresia già ntô 1604, quannu na bolla viscuvili cunfirmava la cunfratèrnita di Nostra Signura di l'Uria già ""chiantata"" n Sant'Àngilu ntâ cresia omònima."
full,x,"Chissa assumi na pusizzioni tali di fari pinzari a na barrera posta a prutezzioni di n'ària cchiù mpurtanti, chidda dû “Munti Casteddu”, ca supra la cima chianiggianti li studiusi sunnu oramai cuncordi ntô cullucari la sedi dâ furtizza antica e mìtica dî Sicani: Kamikos. Ccà foru rimminuti cintinara di tommi, sia a tholos ca a furnu. Li cchiù spittaculari sunnu sicuramenti l'accussidditti “Grutticeddi”: un nzemi di tommi scavati ntâ roccia. La granni quantitati di matiriali archiològgicu, la particularitati di l'architittura funiraria riscuntrata ntô tirritoriu santancilisi ni cunnùcinu ô putenti pòpulu dî Sicani."
full,x,"Sia i primi ca i secunni deportavano nt'all'Africa; a li voti obbrigavanu
l'arristati a conciari a religioni e ammazzavanu chiddi ca circavanu di fari seguaci. Ma a Liggenna di Sant'Uliva nunn'avi nenti di straniu pi nun s'arriciviri: avi straurdinarii sumighanzi cu lu martiriu di avutri Santi “. Sacunnu Mons. Paulu Cuddura “ Lu nucliu assinziali di nostri antichi Liggenni avi un sutta stratu ca nun s'avi a scurdari e picchì a duminazioni araba ( 827-1092 ) pulizziò tutti i ducumenti scritti sacri e profani, a memoria di tanti santi fu tramannata
sulu cu lu filu da memoria. A notizia chiù antica d'idda a Palermu risali o 1310, quannu lu so corpu s'attruvava a Tunisi nta na Muschitta nica, ca era vicinu a chidda granni ditta in arabu “ Gamie Azzaytun "" ( di l'alivu e d'Uliva ), addivintata poi basilica cristiana."
full,x,"Lu fèrculu tiratu di cursa dê citatini agghica nzinu â fini d'acchainata ammenzu na fudda di pòpulu misa ê lati c'abbatti li manu e jetta vuci pi dàricci forza e curaggiu ê divoti ca cùrrunu p'acchianata tirannu lu fèrculu cô curduni.[5] Pâ via Crociferi, la cchiù bedda strata barocca di Catania, la vara veni purtata versu la cattitrali. Avanti ô cummentu dê soru binidittini veni fatta l'ùrtima frimmata e d'arredi li grati dô munasteru, li soru ci fannu canti pi sant'Àjita. A l'agghiurnari (o, cchiù ô spissu, quannnu s'hà fattu jornu già di un pezzu), sant'Àjita veni trasuta ntâ cattitrali salutata di un granni spittàculu di jocu di focu. È chista la festa cchiù antica."
full,x,"Chiamata ntô palazzu pritoriu, Àita nun era scantata, ma si prisintò a lu prituri vistuta comu na schiava, accussì comu vistèvunu li vergini consacrati a Diu e Quinzianu si misi a sghizzari supra a comu idda era vistuta, ma Àita ci dissi: “ Jù nun sugnu na schiava, ma sugnu na serva dô Re dô celu , nascii libbira di na famigghia nobbili, ma la mè cchiù granni nubbirtati veni di l'èssiri ancella di Jesus Cristu”. Li palori di Àita eranu tagghienti e feri, digni di la simpricitati di na vergini e di la firmizza di na martiri. “ Tu ca ti cridi nobbili “, ci dissi idda ancora a Quinzianu, “si ammèci schiavu dê tô passiuni”. Chista fu na gravi pruvucazziuni pi iddu, patruni di dda terra e garanti di la riligioni pagana nta Sicilia."
full,x,"Santa Margarita è un cumuni di 6.474 abbitanti dâ pruvincia di Girgenti. È postu a 400 metri supra lu liveddu dû mari. Funnata ntô 1572 dû baruni Antoniu Corbera, antinatu dû scritturi Giuseppi Tomasi di Lampidusa (ca ntô paisi avìa na villa unni trascurrìa li propi vacanzi), lu paisi sorgi ntâ zona sud-uccidintali dâ Sicilia, tra li ciùmira Belici, Senori e Carboj, â cunfruenza dî pruvinci di Palermu, Tràpani e Girgenti. Cunfina, chî cumuni di Salaparuta (TP), Cuntissa (PA), Sammuca, Menfi e Muntivagu (AG). Dista 73 km da Palermu e 88 da Girgenti e Tràpani. Ntô sò tirritoriu s'attròvanu tistimunianzi di nzidiamenti sicani, greci, rumani e àrabbi. Ntô 1610 lu Re Filippu III di Spagna auturizzau lu baruni Giròlamu Corbera, niputi dû funnaturi, a dari ô paisi lu nomu di Santa Margarita."
full,x,"L'urìggini dâ cilibbrazzioni è lijata a l'èrimu di la Quischina, unni la Santa campau pi 12 anni e unni ancora aoggi si leggi la scritta ego Rosolia Sinibaldi Quischine, et Rosarum Domini, filia amore D.ni mei Jesu in hoc antro habitari decrevi (iù Rusulìa, figghia di Sinibaldu di Quischina di li Rosi, p'amuri di lu meu Signuri Jesu Cristu, dicidìi d'abbitari ntî sta grutta). Pi tuttu lu pirìudu dâ festa, accuminciannu dû sàbbatu matina, sfìlanu pi li strati dû paisi li tammurini; ntô vèspiru veni fatta la funzioni riliggiosa, 'n unuri dâ Santa; la duminicadìa lu menzu bustu d'argentu, ca cunteni li rilichi di Santa Rusulìa, 'n prucissioni veni purtatu a spadda dê divoti, ca, ô sonu di na campanedda, ogni tantu si fèrmanu p'aricògghiri l'ufferti dî fideli."
full,x,"Esisti ancora, vicinu a Cresia, na surgiva cu un puzzu, ca si dici fatta sgurgari da Santa pi dissitari i surdati ca l'accumpagnavanu o Martiriu. Pi fari un suntu: No III seculu a Pantalica, na virgini di nomu Sufìa, nativa di ddà, pridicava lu Vangelu all'abitanti: lu Prifettu Marziali, sapennu ca era Cristiana, a fici arristari e nun putennula fari abjurari, ci fici tagghiari a testa. A sò memoria si tramannò né seculi e s'arricchiu di tanti cosi fantastichi, ma lu fattu sicuru è ca pi menzu di sta Santa Virgini lu populu di Xuthia, poi Sciurtinu, arriciviu lu primu annunciu du Cristianisimu. A festa s'havissi a cilibrari lu 23 Settemmiri, ma è anticipata o 10 du stissu misi. A grutta, ca si trova dintra a Cresia di Santa Sufìa arrassu, vali a diri luntana da Citati, è lu primu locu di cultu da Santa."
full,x,"A Erculanu (NA), na Basilica di Santa Maria di Pugghianu, c'era n'autra Rilichia di SantaVènnira dintra un mezzu-bustu di ramu ricupertu d'argentu, donu du Papa Alissandru VII o Procuraturi Ginirali di Patri Carmilitani, ma no 1799 fu arrubbata cu l'argentu di Francisi. Arristò sulu lu Rilichiariu di ramu. Nà Matrici di Salemi (TP ), dintra a sacristia, si trovanu autri Rilichii da Santa. Santa Vènnira è a Patruna da Citati e Diocesi di Jaci Riali (CT) e di Cumuni di: 
Avula (SR), Carfizzi ( KR ), Fermignanu (PU), Gerace (CZ), Grutti (AG), Moiu da Civitella (SA), Santa Venera ( Frazioni di Barcellona Pozzo di Gotto- ME), Santa Veneranna ( Frazioni di Pesaru- PU) Santa Venerina ( CT ), Trappiteddu e Chianchitta ( Frazioni di Taurmina -ME), Santa Venera
( nall'Isula di Malta). E' vinirata puru a: Itala (ME), Pulistena (RC). [1]
[2]"
full,x,"N'autra virsioni: Doppu essiri stata educata na Riligiuni cristiana e na Filusufia, pi cunfirmarisi na Fidi, Parascevi ju 'n Pilligrinaggiu a Roma pi visitari i Sapurchi di l'Apostuli Petru e Paulu e di primi martiri. Cu n'autru viaggiu j na Gallia ( Francia )pi fari visita a certi parenti; ddà pi lu so zelu di cristiana pruvucò l'odiu di nimici da Fidi e fu arristata. Doppu a fragillazioni ci misiru 'ntesta un pitruni, ma nun si fici nenti. Lu Prifettu urdinò di 'nfilalla dintra na quarara d'oghu bullenti; avvicinatusi a quarara fu accicatu d'na guccia d'oghu ma Parascevi prijò e fu guaritu. Avuta a libirtà cuntinuò na so opra di apustulatu. Fu dicapitata nò 163 pi ordini du 'Mpiraturi Antuninu. N'autra virsioni: Fu misa dintra un quararuni cu catrami bullenti. Quannu lu Prifettutaliò nò quararuni a Santa ci jttò na guccia di catrami bullenti na frunti."
full,x,"'Ntra shtu piriudu lu rre turrmiu la sera a Santu Vitu. 'Ntra l'anni sessanta, la frabbrica petrolchimica ti Brinnisi ca si aggiungiu a chiri meccanichi e aeronavali, pigghiou assai uemmini santuvitisi, ca passarunu a fatiari ti lu fori a la frabbrica. 'Ntra stu piriudu l'Ammericani aprerunu la base aronautica (San Vito Air Station) 'ntra na zzona strateggicamenti centrali a li tiempi ti la Uerra Fredda. Doppu la feceru tivintà cchiù piccenna cu la catuta ti lu Pareti di Berlinu, ma criò fatia pi la popolazzioni locali e venneru puru fatiaturi ammericani. 'Ntra l'anni settanta, Santu Vitu canusciu un seconnu piriodu ti crescita urbanistica cu la zzona 167, mmeru lu nord ti lu paisi. Stu quartieri teni connominii popolari ma puru residence e villette. Ti lu 14 aprili ti lu 1994, pi concessioni ti lu presidenti ti la Repubblica, Santu Vitu eti Città."
full,x,"'N particulari Scicli fu sutta a lu putintatu mussurmanu nta l'annu 864. Accussì, nnâ prima mitati dô XII sèculu., lu giògrafu àrabbu Al-Idrisi cuntava Scicli nnô Kitâb nuzhatu-l mushtâq ecc. (Libbru pô sullazzu di cui s'addiletta a furiari lu munnu), cchiù canusciutu comu ô ""Libbru dô Re Ruggeru"":
""La rucca di Shiklah iàvata supra ê timpi dâ muntagna, è di li cchiù nòbbili, e la sò chiani di li cchiù ginirusi. E' luntana dô mari quarchi tri mìgghia. Lu paisi pròspira magnu assai: pupulatu, nnustrii, nturniatu di na campagna abbitata, pruvistu di mircati...""
""Ammeri Shiklah c'è nzinu a ora na funti saputa sèntiri 'Aynu-l Awqât (Donnalucata), zoè ""funti di l'urazzioni"", accussì ditta picchì l'acqua nesci fora sulu mentri ca si fannu li prijeri"". La libbirazzioni di Scicli dê Saracini si pò allucari a lu 1091, câ vittòria dê Nurmanni."
full,x,"In ammienti estremisti, kaysaniti e ismailiti, si sostinìu la dottrina di la divinità dô Imàm, cunsidaratu comu na sorta di ""vulùtu di Diu"" (wajh Allah), cioè lu vulùtu ca Diu mustra ô creatu, dottrina ca si perpetua ntô ismàilismu di oggi. Sta dottrina è in parte mitigata ntô sciismu imamita o duodecimanu, ca è la forma maggioritaria ntô Iran e ntô Iraq di oggi, unni si tenna piuttostu ad accreditari na cuncetta ca si basa supra lu principiu - a cui probabilmenti nun è estrania na luntana eco cristologica - di la ""doppia natura"" dô Imàm: un'òmine ca cunteni na particula di Luce divina. L'Imàm - secunnu na suggestiva metafisica o teologia di la luce - sarìa na ""irradiàzioni"" (tajalli) di la stessa Luce divina."
full,x,"L'autri chiesi su chidda da' Madonna a' Stidda, affidata a patre Jurannir Jesus Da Silva, chidda di Santa Libbirata, affidata a patre Gaetanu Tomagra, chiddi do' Priatoriu e do' Cummentu, affidati a patre Vitu Valenti. A Scurdia, c'è un museu etnu-antropologicu 'ntitulatu a Mariu De Mauru, ca s'attrova nta via Marconi, intra 'o palazzu Viecchiu-Majorana. Dda rintra ci su tutti li cosi di na vota, a partiri di casci d'aranci finu a arrivari e computer cchiù antichi. Sta struttura mpurtanti ppi Scurdia è curata dû Prussuri Nucciu Gammera. Muvimenti giuvanili cci nn'é assai, abbastanza famusi addivintaru li Sensidikappa, n'assuciazzioni tiatrali fatta di carusi; nasciutu di picca è lu Scordia@localhost, ca fussa n'assuciazioni macari chista di carusi ca cèrcanu di diffunnìri l'usu di Linux ntô paisi; n'àutra assuciazzioni è L'Humanitas, ca è assuciazzioni culturali, suciali e furmativa."
full,x,"A dimostrazioni ri l'effettu ca lu gruppu nutriva pi stu branu e puru l'interpretazioni ri James Hetfield o cuncertu du 20 di aprili 1992, 'n occasioni ru Freddie Mercury Tribute Concert, nzemi a li cumpunenti di Queen e ri Tony Iommi ri Black Sabbath. Brevi canzuni ri Brian May 'n cui sona lu chianuforti ca vuci ri Freddie Mercury. A canzuni fu scritta da lu bassista ru gruppu John Deacon. Fu lu primu branu interamenti scrittu da lu bassista. No branu inoltre Deacon sona quasi tutti i chitarri, puru se è prisenti a Red Special. Chistu probabilmenti picchì a lu mumenti ra registrazioni ra canzuni, Brian era ancùora malatu. Scrittu e cantatu ra Mercury, chistu è unu ri brani cchiù strumintali ri l'interu album."
full,x,"L' èbbica greca n Sicilia è para cû pirìudu dâ Grecia clàssica e va di la spirduta di l'uttavu sèculu a.C., câ funnazzioni dî primi culonî, ô spèrdiri dû terzu sèculu a.C. e la cunchista rumana di Sarausa. Secunnu Tucìdidi, li Calcidisi, cu a capu Teocli, fôru li primi greci ca vìnniru 'n Sicilia e frabbricaru la prima culonia greca chiamata Naxos, versu lu 735 a.C. Picca tempu doppu vìnniru li Corinzi e frabbricaru Sarausa vicinu li terri margigni di Siraca. Un pòpulu vinutu di Creta frabbricau Gela e doppu, versu lu 580 a.C, Girgenti, chi lu pueta Pinnaru chiamau “la cchiù bedda cità di li murtali”. Zancle canciau nomu e addivintau Missina nta lu 491 a.C., picchì fu accupata di un pòpulu scappatu di priggiunìa chi avìa origginatu a Messena nta la Grecia."
full,x,"Ti òrdinu di rivilari tuttu chiddu ca hai liggiutu attraversu li lìnii dâ manu di mè figghia.»
- «Si è chistu chiddu ca vuliti, Maistati, non vi pozzu scanzari di lu duluri pri zoccu ora vaiu dicennu, ma, ntô stissu tempu, vi rivelu macari chi hà èssiri fattu pâ sarvizza. Pricisamenti tra tri anni e un jornu, un nimicu assai putenti veni a circari la Rigginotta, vostra figghia. Contr'a iddu non servi a nenti armari li surdati e raffurzari li difisi: iddu è assai assai forti e quannu veni, veni comu a un trimotu, si pigghia a vostra figghia e vui non la viditi cchiui. Pirò, si mannati a la vostra picciridda nta l'Îsula dô focu, la Rigginotta attrova la sarvizza!»
Lu Re e la Riggina non hannu cchiù paci."
full,x,"La fini dâ duminazzioni bizzantina dâ Sicilia è liata â vicènna di Eufemiu, un ginirali bizzantinu, secunnu certuni vìttima dûn complottu. Li tassi dumannati dê bizzantini èrunu assai àuti, e iddu, assai carismaticu, agghiri lu 823 riniscìu a fàrisi elegghiri mpiraturi, cuntrullannu na Sicilia chi si vulìa nnipinnenti dû controllu bizzantinu. Quannu li bizzantini ripigghiarru lu controllu dâ Sicilia, Eufemiu dumannau l'aiutu di l'àrabbi di Kairouan, e ntô 827 participau ô sbarcu àrabbu a Mazzara, chi marcau l'inizziu dâ cunchista arabba dâ Sicilia, e la fini dû duminiu bizzantinu dâ Sicilia. Ggià a pàrtiri dû VII sèculu, la Sicilia avìa statu obiettivu di ncursioni e saccheggi arabbi, ma li bizzantini tinèvunu e difinnevunu efficacimenti l'ìsula. La prima scurrirìa arabba abbinni ntô 652. N'autra abbinni lu 669, doppu la morti di Custanti II e di Mecezziu."
full,x,"L'ébbica bizzantina in Sicilia cuminza cu la cunchista dâ Sicilia all'Ostrogoti ntô 551, e si finisci cu l'uccupazzioni arabba dâ Sicilia, cuminzata a Mazzara ntô 827 e cumpritata ntô 878 cu la cunchista di Sarausa e quarchi annu doppu Catania e Missina. Pi tuttu stu pirìudu la Sicilia fici parti di lu mpiru bizzantinu. La prisenza e la cultura bizzantina supravvissi pi tuttu lu piriudu àrabbu grazzî â na rilativa tulliranza armenu nzinu a libbirazzioni nurmanna â fini di lu dudicèsimu sèculu
La Sicilia nta ddì sèculi era na terra di fruntera. Siddu finu a Custanti II la principali prioccupazzioni dû cuvernu bizzantinu era di difènniri l'isula dê barbari vinuti dû nord, doppu la morti di Mecèzziu, la Sicilia fu minazzata puru dê mussulmani, chi pruvarru a tràsiri ripitutamenti e sacchiggiaru la cità di Sarausa ggià ntô 669 o 670."
full,x,"Pi cuocchi tempu doppu l'arrivu d'iddhi, l'arbanisi foru affidati ô mitrupolita di Girgenti, numinatu di l'arcivescuvu di Ocrida, cu lu cunzenzu dû Papa. Doppu lu cunciliu di Trentu li cumunitati arbanisi vinniru posti sutta â jurisdizziuni dî viscuvi latini dû locu, ditirminannu, accussì, un prugrissivu impuvirimentu dâ tradizziuni bizzantina. Fu inta st'anni ca assai paisi grecu-arbanisi si vistiru custretti a abbannunari lu rritu grecu. L'unnata migratoria dâ Sicilia abbersu l'America nni l'anni tra lu 1900 e lu 1910 avi causatu cuasi un diminzamentu dâ pupulazziuni dî paisi arbëreshë e mintìu la pupulazziuni a rrischiu di scumparsa cuturali, nunustanti la ricenti rivalutazziuni. La lingua arbëreshë è di uriggini tosca, zoè pruvinenti di l'Arbanìa dû Suddu. A causa dâ granni infruenza dû latinu, dû talianu e d'arcuni alimenti dû grecu chî cuali è trasuta in cuntattu, s'avi canciatu assai di l'arbanisi stannard e è cunzidirata comu lingua distinta."
full,x,"Ntô 1998 lu SI avi 'ntruduttu i prifissi pî multipli binari pì evitari ca i prifissi stannard, relativi a multipli decimali, vennu usati pì li multipli binari, ca di regola avissiru a essìri usati pì esempiu pì innìcari i multipli binari dî byte; eni comunche ancùora usata a cumminzioni secunnu cui, quannu la unitati di misura eni lu byte o chiddi da idda dìrivata, pì kilo si cumprenni 1024 e nun 1000, puru se si tratta 'n rialtati di un sbagghiu. I prifissi pì li multipli binari hannu lu scopu di opìrari secunnu i putenzi di 2 cchìuttostu ca secunnu li putenzi di 10. Lu simmùlu eni chiddu stannard cu l'agghiunta di ""i"". Accussì 1 kB eni uguali 'n rialtati a 1 000 B, mentri 1 kiB eni uguali a 1 024 B."
full,x,"A dìfinizioni statica dû campu magneticu cumporta l'introduzioni di na terza custanti α. I primi dui sunnu lijati l'unu a l'avutru attraversu a velocitati dâ luci, c (lu rapportu di k1 su k2 eni uguali a c2). Ci sunnu diversi possibilitati:
Ntô corsu di li anni sunnu stati 'n usu finu a mìezza duzzina di sistemi di unitati elettrumagnetiche diffìrenti ntô stìssu tempu, a maggiuri parti di li quali basati ncapu lu sistema cgs. A cumplicari i cosi poi c'eni lu fattu ca alcuni fisici ed ingigneri mèricani usanu unitati ibridi, comu volt pì centimetru, pì lu campu elettricu. Puru si picca ortodosso chistu dipenni da lu fattu ca 'n assai situazioni pratiche di laboratorio lu campu elettricu attorno a li circuiti elettrici sunnu spìssu misurati su scali di l'ordini dû centimetru."
full,x,"Doppu na serii di mudifichi, lu sistema astrunomicu di unitati di misura ura arrìcanusci chiaramenti i cunsicuenzi dâ tiuria dâ rilativitati ginirali, ca eni na agghiunta nicissaria ô Sistema 'ntirnazziunali di unitati di misura pî trattari cu pricisioni i dati astrunomici. Lu sistema astrunomicu di unitati di misura eni un sistema tridiminsiunali, 'n quantu definisci li unitati di lunchizza, massa e tempu. I custanti astrunomiche assucìati fissanu puru i divìersi sistemi di rifìrimentu nicissari pî arrìpurtari li studi.[3] Chistu eni dìfinitu un sistema cummenzziunali, ntô sensu ca li unitati di lunchizza e di massa nun sunnu veri custanti fisichi, mentri pi la unitati di tempu esistinu tri divìersi misuri. La unitati astrunomica dû tempu e lu jornu, dìfinitu comu 86 400 secunni, o megghìu 365,25 jorni (ossìa un annu Giulianu).[4] Lu sô sìmmulu D eni usatu 'n astronumìa pî descriviri chista unitati."
full,x,"Pi vuliri dô sinnicu di tannu De Felice, ntô 1904, diriggiuti di l'architettu Filadelfu Fichera, accuminciaru li travagghi pi purtari â luci l'anfitiatru, ca spirderu dui anni dopu: â luci foru purtati li resti di un pezzu dâ sizzioni sittintriunali e un pezzu dô curridoiu nternu, ca purtava a la cavea, e na parti di l'arena, unni cummatèvanu li gladiaturi. Foru svurricati e purtati â luci î sedili dâ cavea, lu muro dû pòdiu, câ facci sterna rivistuta di lastri di màrmuru, lu curridoiu vicinu ô pòdiu (di unni si traseva pû curridoiu supiriuri, attraversu na gratinata, e nta l'arena, di un metru cchiù vascia). Tuttu lu restu è ammucciatu sutta li strati e custruzzioni di l'èbbichi dû dopu. Vinni custruitu arredi a na cullina, unni cu na serî di archi vineva mpiduta la franatura dô tirrenu."
full,x,"La cavea, unni ci jèva lu pùbbricu, è fatta na parti di blocchi di petra carcària e na parti cu cimentu, e è spartuta nta 9 cunei. Pi li pirsunaggi llustri, c'eranu arrisirvati posti ntê fila nfiriuri dâ cavea, dicurati e ricuperti cu lastri di màrmura. Lu postu ppi l'urchestra, avìa un diàmitru di 24 metri e era chî pavimenti di màrmuru. Li primi scavi archiològgichi foru fatti ntô XVIII sèc., pi vuliri dû prìncipi di Biscari, unni foru attruvati, tra l'àutri cosi, scrizzioni, dicurazzioni di màrmuru e pizzuda di stàtuli (ca foru misi ntô Museu cìvicu). Àutri scavi foru fatti dô 1980 nzinu ô 2000 e nta ss'uccasioni s'attruvaru parti dâ cità di prima dû tirrimotu dô 1693: casi, strati lastricati, curtigghi ca avìanu stati fabbricati sùpira lu tiatru. Attàgghiu ô Tiatru rumanu, ô ciancu ovist, s'attrova l'Odeon, na nica custruzzioni fatta tra lu I e lu II sèc."
full,x,"Ntô sèculu XIX s'appi lu sucialismu di Robert Owen 'n Regnu Unitu, mentri in Francia na nfruenza supra li primi muvimenti l'appi videmma lu Sansimunismu (vidi Henri di Saint-Simon), na currenti pulìticu-riliggiusa ca divulgava lu pacifismu e la cumunioni di li beni nta na sucitati c'avissi datu a ogni nnividuu lu rolu a iddu cchiù cunciniali. Ntô stissu filuni si nsirìu Auguste Blanchi. Li primi muvimenti sunnu difinuti sucialismu utupìsticu e poneru li basi di l'ideoluggìa sucialista, nnividuànnuni li scopi e prupunennu un mudellu vuluntariu di vita suciali cumuni. Lu tèrmini sucialismu scintìficu venu cuniatu di Karl Marx pi nnicari la sò visioni dû sucialismu, illustrata ntê sò nummarusi òpiri supra la sucitati, la storia e l'econumìa. 'N uppusizzioni a lu sucialismu utupista, Marx ritinìa ca la prassi dû muvimentu upiraru avissi a èssiri ispirata di na rigurusa anàlisi."
full,x,"Michilàncilu ristò 'mprissiunatu da un disignu a carbuncinu e lapis, Fanciullo morso da un gammero, in cui Sofonisba avia ritrattu l'espressioni dî chiantu e â smorfia di duluri di sô frati Asdrubale, muzzicatu da un granchiu e cunsulatu dâ soru Europa. 'Cchiù tardu Michilàncilu Caravaggiu truvirà 'spirazzioni 'ppô sô Ragazzo morso da un ramarro.[13]
Â giuvani pittrici, 'ncuraggiata dô patri pressu artisti, umanisti e micinati,[14] participò comu fiura di spiccu â vita artistica dî corti 'taliani. Û patri â prisintò â corti di Gonzaga, unni Sofonisba fici un ritrattu â duchissa Margherita e â nora Elena d'Austria, ê Este di Firrara, ê Farnese.[15] Prestu â sô bravura fù nota ìntra e fora i cunfini dâ pinisula 'taliana. 'Ntâ primavera dû 1557 Sofonisba annò a Piacenza, unni Amilcari riciviu dall'arcidiacunu â cummissioni di un ritrattu."
full,x,"Casu limiti finu a rasintari û cunflittu d'interessi, l'espunenti di nâ sula famigghia ibberica, s'attrova a guvirnari quasi l'interu stivali: û viciré di Sicilia García Álvarez, Luis ed Eleonora di Toledu sû figghi di Pedro Álvarez di Toledu y Zúñiga, viciré di Napuli. Eleonora fu â prima mugghieri di Cosimo I di' Medici dû Grannucatu di Toscana. Palermu primu portu di tuttu û Meditirraneu 'ccû intensi scammi ecunomici e cummerciali 'ccû tutti i citàdi marittimi cuntinintali. Tunnata 'ntô 1615 'n Palermu, unni û maritu avia nummirusi 'ntirissi cummirciali, Sofonisba cuntinuò a dipingiri nunustanti un forti calu dâ vista 'ntâ 'ranni casa dû Mannamentu dû Seralcadio. 'Ccû tempu 'stû prubblema 'mpidìu di cuntinuari a esercitari â sô arti, ma ormai famusissima, tantu chi û cilibri Antoon van Dyck, 'câ rimpiazzò comu ritrattista ufficiali dâ corti spagnola, cunfissò tutta â sô ammirazzioni 'ppâ sô arti e bravura."
full,x,"Lu Prisidenti riggiunali n casu ca manca o è mpiditu veni sustituitu di l'Assissuri di iddu addisignatu. Ntô casu di dimissioni, ncapacità, o morti di lu Prisidenti riggiunali, lu Prisidenti di l'Assimbrea cùmmuca intra chìnnici jorna l'Assimbrea pi l'alizzioni di lu novu Prisidenti riggiunali. TÌTULU II
FUNZIONI DI L'ÒRGANI RIGGIUNALI
SIZZIONI I
Funzioni di l'Assimbrea Riggiunali
L'Assimbrea riggiunali veni cummucata di lu sò Prisidenti n sissioni urdinaria nta la prima simana di ogni bimestri e, straurdinariamenti, a dumanna di lu Cuvernu riggiunali, o di armenu vinti Diputati. L'anizziativa di li liggi riggiunali ci aspetta a lu Cuvernu e a li Diputati riggiunali. Li pruggetti di liggi sunnu alabburati di li Cummissioni di l'Assimbrea riggiunali cu la participazzioni di la rapprisintanza di li ntiressi prufissiunali e di l'òrgani tècnici riggiunali. Li rigulamenti pi l'asicuzzioni di li liggi furmati di l'Assimbrea riggiunali sunnu prudutti di lu Cuvernu riggiunali."
full,x,"SIZZIONI II
Funzioni di lu Prisidenti e di la Giunta riggiunali
Lu Prisidenti e li Assissuri riggiunali, ortri a li funzioni asircitati n basi a li artìculi 12, 13 cumma 1 e 2; 19 cumma 1, svòrgiunu nta la Riggiuni li funzioni asicutivi e amministrativi cuncirnenti li materi di cui a li artìculi 14, 15 e 17. Sùpira àutri nun cumpresi nta l'artìculi 14, 15 e 17 svòrgiunu n'attività amministrativa secunnu li dirittivi di lu Cuvernu di lu Statu. Iddi sunnu rispunzàbbili di tutti li funzioni d'iddi stissi, nta li cunfrunti di l'Assimbrea riggiunali e di lu Cuvernu di lu Statu. Lu Prisidenti è Capu di lu Cuvernu riggiunali e rapprisenta la Riggiuni. Iddu rapprisenta macari nta la Riggiuni lu Cuvernu di lu Statu, ca pò pirò mannari timpuraniamenti sò cummissarii pi svòrgiri ùnichi funzioni statali."
full,x,"Nta lu 1941 pi Lwów nizzia na brutali uccupazzioni di la Girmania nazzista; Banach arrinesci a supravvìviri guadagnànnusi di vìviri alimintannu cu lu propriu sangu di li pidocchi utilizzati pi na ricerca supra la febbri tifìdi cunnutta di Rudolf Weigl. 'N sti anni la sò saluti diclina e cuntrai un cancru a li purmuni. Nta lu 1944 li Suviètici lèvanu Lwów a li Tudischi e la ncurpòranu nta l'Unioni Suviètica. Banach mori prima di putiri èssiri rimpatriatu 'n Pulonia e è sipotu a lu Cimiteru Lychakivskiy. Banach veni cunzidiratu lu funnaturi di l'anàlisi funziunali, argumentu di lu quali avviau na trattazzioni sistimàtica sviluppannu li risurtati pricidenti supra li equazzioni ntigrali di Vito Volterra, Eric Ivar Fredholm e David Hilbert."
full,x,"La Pruvincia di Catania avi lu stemma e lu cunfaloni chî culuri assignati cu lu dicretu dû 7 giugnettu 1883 dû Re Ummertu I. Lu stemma è custituitu di un scudu aràrdicu nquartatu; 
Lu stemma dû Comuni di Catania é custituitu di un scudu cô funnu azzurru, cimatu di la curona riali aragunisi e sutta a la liggenta c'è scrivutu ""S.P.Q.C."" ( ); a lu centru c'è un liafanti di culuri russu purpurinu misu di prufilu, cu la prubbòsciti isata e li zanni di culuri avòriu girati a manu manca e supra d'iddu c'è misa na granni littra maiùscula ""A"" ( ), macari chista di culuri russu. ( ) Catania rumana si friggiava di la sigla latina mpiriali ""S.P.Q.C."" Senatus Populus Que Catanensium: Lu Sinatu e lu Pòpulu di Catania."
full,x,"Steven Allan Spielberg (Cincinnati, 18 di dicèmmiru 1946) è un riggìsta di Hollywood. Steven spielberg nasce a cincinnati (ohio) lu 27 ricìemri 1948 e trascorre l'infanzia e l'adolescenza a scottsdale (arizona) unni i genitori, insinu a 'na certa età, gli vietano a frechentazione di li sali cinematografiche, macari si lu sostengono rintra a so' precoce passione pi lu cinema. Ancùora carusu firrìa 'na ventina ri super8 autoprodotti, ispirannosi a li generi classici du cinema statunitense (western, fantascienza, eccetera), poi, a dicinnovi anni si trasferisce a los angeles unni trasa pi contatto cu na picca di li personalità ri spicco di la cosiddetta “nuova hollywood” comu gorge lucas, brian di parma, francis ford cùoppula. Nta 1969 firrìa lu so primu film pi 35mm, ammlin', grazzi o quali ottiene 'n contratto cu a universal pi realizzari r'i telefilm."
full,x,"'N ogni ghiànnula pò èssiri distinta na parti cintrali, ditta corpu, l'estrimitati rivolta versu la fussetta (coddu) e la parti upposta (funnu). Li pareti dâ ghiànnula sunnu cumposti di cèlluli di tri tipi diversi:
Ntê pareti dû stòmmacu sunnu prisenti macari àutri dui tipi di ghiànnuli:
Ntrammi hannu la funzioni di sicèrniri sustanzi mucuidi. Doppu ca lu stòmmacu s'è cumplitamenti svacantatu, accuminza a èssiri pircorsu di cuntrazzioni rìtmichi, c'addivèntanu sempri chiù frichenti, cu l'aumentari dû tempu di dijunu, pruvucannu li cussidditti ""crampi ô stòmmacu"", assuciati â sinsazzioni di fami. Cu la ncistioni dû manciari (civu), sti cuntrazzioni tirminanu. Lu rilassamentu dâ musculatura dû stòmmacu, pirmetti lu sô espannìrisi 'n vulumi, pi putiri riciviri tuttu lu pastu. Lu manciari (civu) ntrasi ntô stòmmacu e sùbbutu nizzianu li cuntrazzioni piristàltichi, ca dâ riggiuni pilùrica, si prupàganu comu n'unna finu ô piloru stissu."
full,x,"Sotta lu cunzulatu di Marcu Emilio e Luciu Aureliu, Catania eppi na secunna distruzzioni, pi na disastrusa eruzzioni di l'Etna (la prima fù nta l'èbbica greca), ca ristau canusciuta comu l'eruzzioni di li fratelli pii, ca si cunta nta la liggenna comu li dui fratelli Anfìnomu e Anàpia, purtaru li ginitura nta li spaddi, mentri ca la lava si grapìa a lu passaggiu d'iddi. Stu pisodiu fu cuntatu di li pueti latini comu a Virgiliu e di li muniti di Sestu Pumpeu, stampati a Catania ntô I sèculu a.C . Lu territoriu di Catina, fu ancora ntirissatu di culati làvici ntô 50, ntô 44, ntô 36 e pi finiri ntô 32 a.C. cu na disastrusa culata làvica ca ruvinò campagni e cità. Nta stu pirìudu fu littiralmenti dipritata di lu Pro-Prituri Verre, comu tistimònianu li dinunci di Ciciruni."
full,x,"(Marx-Engels, Opiri Cumpleti, Editori Riuniti, vol. XVII, pagg. 375-377, n italianu). »
La storia dâ Sicilia si pò spartiri'n èbbichi assai pricisi, signati di li mmasioni ca l'ìsula subbìu di l'antichitati nzinu a ora. 'N Sicilia ci sunnu tracci di l'omu di lu X millenniu a.C. , nintra la Grutta dû Ginuvisi nni l'Ìsula di Livanzu, 'ncapu lu Munti Pillirinu, nintra la grutta di l'Addaura, e p'a jiri lu Gulfu di Casteddammari, nintra la grutta di l'Uzzo e nintra la grutta di San Tiudoru a Acchiduci 'n pruvincia di Missina. Di l'èbbica dû brunzu s'attruvaru tracci di cumunitati p'a jiri a Notu, Thapsos e nnâ zona di Milazzu. Ntô tardu pirìudu di l'èbbica dû bronzu, li Micinei n crisi pi mutivi pulìtichi e ecunòmichi, accuminciaru a spiriri dâ scena miditirrània. Ô sò postu arrivaru dû nord àutri pòpuli."
full,x,"L'èbbica sveva accuminza cu lu spusalizziu di Custanza di Sicilia cu Enricu VI di Svevia, chi ricevu n doti lu regnu nurmannu ristatu senza senza àutri eredi. Pirsunaggi prutagunisti di stèbbica foru Fidiricu II di Hohenstaufen I di Sicilia, mpiraturi dû sacru rumanu mperu ie re dà Sicilia, Custanza di Sicilia sò matri e Enzu di Sardegna, re e pueta. L' èbbica aragunisi accuminciau cu la fini dî Vespri siciliani, quannu lu pòpulu sicilianu si rivurtau contra lu putiri angiuinu ntô 1282. La Sicilia ristau nnipinnenti comu Regnu dò 1282 ò 1416 comu nnomi di Regnu di Triancria cu nà dinastia di re sò nasciuta nna Sicilia ma a cumannari jerunu cchiò ssai i nobbili tipu i Baruni ie i Conti siciliani. Ntò 1416 accumincia ppà Sicilia lu piriudu viciriali ma la nnipinnenza amministravita arristau cu nnu cuvernu centrali ie un parlamento ca ricìa sempri nzoccu fari."
full,x,"Lu primu attaccu dû nimicu era d'aspittarisillu a Missina e li missinisi si priparàvanu a la difinziva pri mari e pri terra: la campagna arredi a la cità vinni appariggiata e schianata, foru schiantati li vigni, sdirubbati li casi di campagna e li ligna e lu matiriali di chisti fu mpijatu p'abbissari e rènniri cchiù forti li mura dâ cità; vìnniru fabbricati màchini, si pripararu armi. A mari, la trasuta dû portu vinni chiuruta cu travi galliggianti e catini; foru tinuti pronti li navi di guerra e fu priparatu lu focu grecu, prontu pri èssiri ittatu contra a li navi nimichi.[6]
A lu 2 di giugnu quaranti navi angiuini foru mannati pri Missina e chista ci nni mannau trenta a lu ncontru; chiddi, supprinnuti ca la mìsira Sicilia ammustrava li denti, si nni turnaru arredi pri Scilla."
full,x,"La straggi cuntìnua tutta la notti e lu jornu doppu ntâ cità, ntê terri vicini, ntê cuntrati cchiù ammucciati, nzinu a spannìrisi pri tutta la ""vaddi di Mazzara"". Nta stu primu summuvimentu pupulari, vènunu fatti a pizzudda chiossai di 2.000 franzisi; li corpi massacrati lassati ntê strati pri jorna e jorna e appoi vurricati no pri pietati, ma pô fetu ca mpista l'ària. Cunigghiuni è la prima a iri appressu e fari comu a li palirmitani, e appoi l'àutri terri cchiù pupulati, e appoi la rivuluzzioni si spanni pri tutta la Sicilia. fu pri tunnina salata la Franza »
Cci fu cungiura ? Fu cungiura dî Baruni ?"
full,x,"""Li pulitici sunu purtati a rispittari, chiu tostu ri manipulari, a rialitati sulu si a lu pubbricu ci antiressa a viritati e si sunu purtati a dàrici na punizzioni ei pulitici ca sunu truvati a nun circari a viritati. L'urganizzazzioni comu a l'Istitutu ra Sucitàti Rapùta e a Funnazzioni ra Sucitati Rapùta di l'Africa dô Sud anu lu scopu ri prumòviri attivamenti a sucitati rapùta traversu lu cuimmorgimentu rô pubbricu. 'Nta lu 1947, Poppir funnau cu li so cumpari Friedrich Hayek, Milton Friedman, Ludwig von Mises e jautri a Sucitati Monti Pillirun p'addifènniri lu libbiralìsimu classicu, 'nta lu spiritu da sucitati raputa."
full,x,"Ntô 1927 lu fascismu naziunalizzau tutti li mineri, ma nun cunchiurìu assai pirchì la pruduzzioni non s'arripigghiau cchiù, mancu ntô dopuguerra dô '43. A partiri dô 1975 s'hannu chiudutu na appressu a l'àutra tutti li mineri di sùrfuru dâ Sicilia."
full,x,"L'articulazzioni dî prubbrimàtichi nnistati è tali di cuimmòrciri nta l'argumenti di discussioni dritti custituzziunali e custioni d'uppurtunitati pulìtichi, essènnusi addirittura sviluppata na jurisprudenza spicialìstica (p'asempiu li mai rispittati sintenzi dâ Corti Custituzziunali). 'N particulari si riteni ca la situazzioni taliana, bucciata di diversi assuciazzioni suvranazziunali a causa dâ prisunta cuncintrazzioni di mass-media ntê manu di Silvio Berlusconi, è 'n cuntrastu cû funnamintali artìculu 21 dâ Custituzzioni (libbirtati di sprissioni), armenu ntô dilicatìssimu campu tv."
full,x,"A partira d'a rinascimentu prenna corpu 'na nova conceziuna scientifica dlu tempu, honnata subba 'a meccanica galileiana cchi concepiscia lu tempucomu 'na successiuna d'istanti, mentre parallelamente Newton introducia'a sua cunceziuna dlu tempu e spaziu assoluti ('a prima legge d'a dinamica). Contru 'a pusiziuna newtoniana si ponanu sia l' empiristi, cchi ribadiscianu in accordu ccu S. Agustinu lu carattara psicologicu dlu tempu, sia Leibniz cchi ravvisa 'ntro lu tempu 'n ordine d'esistenzi successivi. 'A contraddiziuna tra carattara soggettivu e oggettivu vena risorvuta 'e Kant cchi vida 'ntro lu tempu, comu 'ntro lu spaziu, 'a horma a priori dill'intuiziuna empirica (infatti l'esperienza persunala vena costruita 'ntro lu spaziu e 'ntro lu tempu)."
full,x,"L'avutri canzuni ri l'album riflettunu maggiormente i tematiche ru gruppu: Crazy Little Thing Called Love, omaggiu ru Mercury o rock ann roll cumposta na vasca ra bagnu ru Bayerischerhof ri Mònacu, testimoniannu lu so gustu pi citazioni musicali ri gustu retrò, mentri canzuni comu “Sail Away Sweet Sister”, l'intricanti Save Me e Play the Game riportanu a li classici brani corali e classici ca ficiru addivintari famusu lu gruppu. Pur nun rapprisintannu forsi lu vertici criativu ru gruppu, The Game influinzò tutti i loro successivi travagghi, putennulu cunsidirari na tappa funnamentali da loro carriera 'n quantu fici trasiri lu gruppu dintra na fasi commerciali da lu punti ri vista artistico, fasi ca durò pi tutti l'anni uttanti finu a finiri ntô 1991 cu l'album Innuenno."
full,x,"A canzuni fu spissu scanciata comu no slogan r'aiutu pi la picciuttanza nivura africana, ma l'origini ra canzuni è divìersa: si dici ca fu ispirara ra na frasi ca spissu Brian May si sinteva diri ra so mugghieri Anita Dobson, ca lu immitava a pigghiari decisioni 'n modu dicisu. Lu branu è attribuitu a tutti i cumpunenti ru gruppu (comu usu di Queen a partìri dall'album The Miracle), ma fu criatu quarchi annu prima ra May. A canzuni accumincia cu na brevi introduzioni ri armonie vucali, prima cumposte ra Freddie Mercury, poi passa a un rock a mità tra pop e hard rock, n' granni parti scrittu ra Roger Taylor. L'iniziu ra canzuni era statu criatu pi n'avutra canzuni, ca nun fu mai pubbricata, chiamata “A New Life Is Born”."
full,x,"The Works è l'unnicèsimu album 'n studiu dû gruppu musicali ngrisi li Queen, pubbricatu 'n furmatu LP lu 27 di frivaru 1984. Doppu un annu di pausa, lu gruppu turnò a riggistrari un novu album 'n studio. Dâ nisciuta di l'album pricidenti, Hot Space (1982), 'n parti di picca successu cummirciali, li cosi èranu canciati ntô munnu dâ mùsica. Nnî dui anni succissivi, Freddie Mercury, Brian May e Roger Taylor si èranu didicati puru a prugetti nnividuali. Nna stu album sunnu prisenti tutti i bullu ri fabbrica ru gruppu, da li arranciamenti ricchi a li virtuosismi vucali e a li granni riff ri chitarra e bassu, turnannu a fari felici i critici e i fan cchiù accaniti arristati dilusi ri l'album pricirenti, divìersu da lu stili classicu ru gruppu. Nun mancanu però puru ccà arranciamenti cchiù vicina a musica pop ca a chidda rock."
full,x,"Macari quannu la qualitati dî mminnzioni nun era straurdinaria, iddu dimustrau n'abbilitati unica ntô brivittàrili e ntô battiri li sô cuncurrenti pû sô ascinnenti e pâ megghia prisintazzioni supra lu mircatu. P'asempiu, Edison nun mmintau la lampaduzza elèttrica. Nummàrusi pruggetti avìanu già stati elabburati di Joseph Swan, Henry Woodward, Mathew Evans, James Bowman Linnsay, William Sawyer e Heinrich Goebel. Edison riprinnìu li carattiristichi di sti pricidenti travagghi e nnirizzau li sô addipinnenti versu l'ubbièttivu di rializzari na lampada c'avissi na durata majuri. Doppu aviri accattatu lu brivettu di Woodward e Evans dû 1875, li sô mpiègati spirimintaru cûn granni nummàru di diffirenti matiriali ô scopu d'aumintari la durata dî lampadi. Ntô 1879 ragghiunseru/ragghiunceru l'ubbièttivu di rènniri lu prudottu cummircializzàbbili."
full,x,"Lu brivettu vinni cuncessu dui anni doppu ntô 1933. Thomas Edison era ateu. Si spusau dui voti, la prima ntô 1871 cu Mary Stilwell (1855-1884), cu cui happi tri figghi - Marion Estelle, Thomas Jr., e William Leslie - prima ch'idda murissi a l'etati di 29 anni, prubbabbirmenti pi frevi tifòidi. Si spusau na sècunna vota cu Mina Miller (1865-1946), e happi àutri tri figghi: Madeleine, Charles (ca prinnìu mmanu la mprisa paterna) e Theodore Miller. Accattau na casa (ditta ""Glenmont"") ntô 1886 comu rijalu di nozzi pi Mina a West Orange ntô New Jersey (unni sunnu tuttora cunzirvati li cìnniri di Thomas e Mina Edison). I 13,5 acri (55.000 m²) dâ prupitati sunnu affidati ô ""National Park Service"" comu ""Edison National Historical Site""."
full,x,"Tia Carriri (Honolulu, 2 di jinnaru 1967) è n'attrici, mudella e cantanti statunitenza. È d'urrìggini filippina, cinisa e spagnola. Lu sò veru nomu è Althea Rae Duhinio Janairo: pari ca lu nomu d'arti ""Tia"" veni dû fattu ca sò soru â nica, Alissandra, stracanciava pi chiamàrila lu nomu d'idda e ammeci di Althea, la chiamava Tia. Nzinu di quannu era picciuttedda pruvau la carrera di cantanti: accusì, ntô 1985, participau a la trasmissioni tilivisiva Star Search, unni, pirò, già ô primu turnu non passau. Scuntenta, si nni jìu a travagghiari nta na drugherìa di Waikiki unni vinni uccasiunarmenti nutata dû pruduttori Mike Greco ca la vosi cu iddu. Nucuraggiata dî sò stissi ginitura, fici un pruvinu p'aviri na parti ntô film Aloha Summer, unni appi un successu bunazzu. Doppu picca tempu si trasfirìu a Los Angeles, 'n California."
full,x,"Dintra la Casa dill'Androne s'attruvau puru parti di 'un themenos, 'nmurettu cha sirviva pri isulari la zzona sacra di lu santuariu mportanti. Forsi cha lu santuariu è 'lu stissu dâ stipe votiva di chiazza San Franciscu[20], forsi priciò ntempiu di Persefone o Demetra[3]. Antichità di Catania;
Foru rumanu; 
Anfitiatru rumanu di Catania; 
Tiatru rumanu di Catania; 
Odeon; 
Termi di Catania; 
Termi Achilliani; 
Termi di lu nnirizzu; 
Pantiùni;
Petra do' Malucunsigghiu;"
full,x,"a strùttura cha si po' viriri apparteni a li granni costruziuna di l'ebbìca antinina e gliè furmata di 'na scena articulata e monumentali cu' tutti li culonni e li finti pruspettivi, 'un pulpitum allicchittatu di marmori, l'orchestra cô diamitru di quarchi 22 metri in opus sectile a cerchij e quatri, distruggiuta e abbissata mpocu mali ntô IV sèculu, cha soventi si jnchi di aqua di na sorgenti cha s'attova sutta la Muntivirgini, cha a li vôti si pinzau malamenti fossi lu ciumi Chamasenu[13]. Lu Tiatru avi puru li dui parodoi appizzati di li casi custrujuti supra, na di li carceris cha addivintau palazzedda e la cavea cha avi 98 mtra di diamitru. La cavea avìa vintunu serij di sedìli ccu dui praecintiones cha li dividianu, mentri verticalmenti c'erunu novi punte e ottu scalazze."
full,x,"Punennu tali enirgia uguali a la massa di Planck pì 

c

2

}

 si ottiene pì 

T

 la tempiratura cìrcata:
Pì un oscillaturi armonicu 'n echilibriu termicu ca scancìa futuni di frechenza 

ν

P

}

 esisti a probabilitati ca si genìri un purtùsu nìuru tutti li voti ca avveni lu scancìu di un quantu d'enirgia 

h

ν

P

}

 e na frichenza cchìu avuta violerebbe a relativitati ginirali di Albert Einstein (viri lunchizza di Planck). Ecco picchì a timpiratura di Planck eni un limiti supìriuri."
full,x,"Si taliassi ca pì li cunnìzioni pricirentìmenti posti, un futuni pì essìri ""ammissibili"", e chinni nun viulari a relativitati ginirali,avi a rispìttari a cunnìzzioni: 

1
−
α
>
0

, cu 

α
>
0

 e la cunnìzzoni:
Eni propriu chidda ca, 'n un certu sensu, vieta l'esistenza di futuni ""inammissibili"" e fa ristari valida a Liggi di Wien (ammìttennu ca 

0
<
α
<
1

), fermu rìstannu ca la distribuzzioni spìttrali assegna ancùora, a simili futuni, a pussibilitati d'esistiri. Quali cunclusioni si ponnu trarri quannu 

β

 supìra lu valuri supracitatu? Lu puntu di intersìzioni tènni ad avvicinarisi a 3 da sinistra e cumparirannu futuni ""inammissibili"" (pì li quali 

1
−
α
<
0

). A liggi di Wien, a un certu puntu, accumincerani a esprìmiri lu sò massimu prima pì 

α
=
1

, poi si sposterà nta riggiuni di inammissibilitati dì futuni (

α
>
1

)."
full,x,"Doppu Richter, li sismòluggi svilupparu diversi scali di magnitùtini. La maiuri parti dî scali 'n usu ntô munnu uccidintali sunnu mutuamenti cunzistenti ô puntu d'usari comu è gghiè lu tèrmini ""Scala Richter"" quannu si rifirìscinu li valuri ô pùbbricu. Àutri scali (e maneri di discrìviri la diminzioni di li tirrimoti) sunnu usati 'n àutri àrî giogràfichi e dî spicialisti 'n tirrimoti. La stampa a voti ripurta sti valuri comu ""magnitùtini Richter"", criannu cunfusioni ntô pùbbricu. L'effetti dû tirrimotu sunnu discrivuti 'n tèrmini di ntinzitati nta na scala ca tenta di quantificari la gravitati dû cutuliamentu 'n un datu puntu. Asìstinu diversi scali di ntinzitati, cu diversi gradi di cunzistenza l'uni cu l'àutri. La cchiù canusciuta è la Scala Mircalli, mmintata dû vurcanòlugu talianu Giuseppi Mircalli, ma la cchiù cunzistenti e analìtica Scala Macrusìsmica Europea sta divinennu d'utilizzu sempri chiù frichenti."
full,x,"A Muòrica, supra 18.203 abbitanti, ni mòrsiru 3.400, a Rausa, supra 9.946 abbitanti pèrsiru la vita 5.000 pirsuni, a Vittoria supra 3.950 li morti foru 200, a Scicli li vìttimi foru 2.000 supra 9.382 abbitanti, a Spaccafurnu, mureru 2.200 risidenti supra 7.987, a Giarratana supra 2.981, non si sarvaru 541 abbitanti e pi finiri a Muntirussu mòrsiru 232 supra 2340 pirsuni. La ""dulurusa traggedia"" fu na pàggina di vita ca nun si difinìu nta dda notti. Di ddu trimentu tirrimotu, ca fu chiamatu ""ranni"" e dê danni ca fici a Còmmisu, avemu un ricordu di crònaca, ca si leggi a fol. 56 dû Diàriu di l'ex Chiesa dû Gesù, unni è dittu:
«Giorno di domenica ad hora ventuna e un quarto fece un terremoto fortissimo, che in chesta terra cascarno la maggior parti di li casi e cascò tutta la Matre Chiesa, S. Antoni, la Madonna di lu Carmine (SS."
full,x,"Vui si pò usari parrannu a pirsuna a cui si duna lu voi â manera francisi. Li prunomi dimustrativi: chistu, chista, chisti; chissu, chissa, chissi; chiddu. Sti tri prunomi sunnu macari aggittivi, ma e' cchiù cumuni ca nni pèrdinu la prima silabba: stu, sta, sti; ssu, ssa, ssi; ddu, dda, ddi. Si pò agghiùnciri n'avverbiu a ciascunu p'èssiri cchiù pricisu: chistu ccà, chissu ddocu, chiddu ddà. Li prunomi rilativi sunnu lu quali, la quali, li quali; chi ca cui: «Cu' duna pani a lu cani di cui, perdi lu pani e lu cani cchiui» (pruvverbiu). Nnicativu prisenti:
Mpirfettu:
Passatu rimotu:
Cungiuntivu mpirfettu:
Cungiuntivu mpirfettu
Lu passatu rimoti pigghia quasi sempri lu postu dû passatu pròssimu comu lu latinu. Per lu futuru cumpostu, veni usata sta frasa: Haju a fari, aiu ad aviri."
full,x,"La latitudini era misurata a partiri di l'equaturi, comu si fa videmma oì, ma Tulumeu prifirìu sprimirila 'n tèrmini di lunghizza dû jornu cchiù longu anzichî 'n gradi (la lunghizza dû jornu dû sulstizziu estivu varia di 12 a 24 uri muvènnusi di l'equaturi a lu cìrculu pulari). Fissau lu miridianu di lungitudini 'n currispunnenza dû tirritoriu cchiù uccidintali di cui fussi a canuscenza, l' isuli Canarii. Noltri Tulumeu scuprìu e divulgau li mitodi pi criari mappi sia dû nteru munnu abbitatu (oikoumenè) ca dî singuli pruvinci rumani. Ntâ sècunna parti dâ Giografìa, furnìu dî listi di locura e discrizzioni dî sô mappi. Lu sô oikoumenè cummigghiava 180 gradi di lungitudini, dî Canarii (nta l'Oceanu Atlanticu) â Cina, e circa 80 gradi di latitudini, dû Mari articu a l' Innî urièntali e a lu 'Africa cintrali. Tulumeu era consciu di canusciri menu dûn quartu dû munnu."
full,x,"A dirigenza locale rintra a regione di la Transnistria organizzò 'n referennum popolari nta 1990, do' quali risultò 'na maggioranza ri oltre lu 90% di elettori chi votarono pri la secessione do' resto di la Moldavia. conseguentemente a regione di la Transnistria dichiarò lu 2 settìemri 1990 unilateralmente a secessione e a formazione di la nuova repubblica sovietica moldava di la Transnistria. Inizialmente si perseguì l'obiettivo du riconoscimento o pari ri 'na repubblica sovietica innipennente all'interno dill'unione sovietica. Duoppu lu fallimento du colpo ri statu ni ll'agosto 1991, a disintegrazione dill'unione sovietica fu inarrestabile. Lu 24 austu 1991 lu parlamento di la ssr moldava votò a dichiarazioni ri definitiva nnipinnenza dall'unione sovietica e a costituzione di la nuova repubblica ri Moldavia, lu cui territorio includeva a regione di la Transnistria."
full,x,"Nun jè chiaru si lukashenko hai mostrato intenzionalmente o mìenu a possibilità ri 'na direttrice operativa rintra a direzione di la Moldavia, e nun jè chiaru si chista teorica operazione debba semplicemente raggiungiri lu confine transnistro supra lu latu ucraino, oppuru coimmolgiri direttamente a Moldavia. a aprili 2022, avvengono attentati terroristici armati contru lu ministero di interni transnistro a tiraspol, contru l'aeroporto ri tiraspol e contru obiettivi ri telecomunicazioni all'interno di la repubblica separatista. I autorità ri tiraspol assegnano a responsabilità all'intelligence militari ucraina, lu premier moldavo maia sannu derubrica gli episodi ri violenza comu ""interni"" a la Transnistria, e lu consigghiiri militari ri zelensky - oleksij arestovyč - lancia 'n appello a la Moldavia, offrenno lu supporto militari ucraino a 'n'iniziativa militari ri chisinau pi riprenniri lu controllo di la regione separatista."
full,x,"di Berlinu cà ppi giunta si mpignava, su cci davunu la cuncissioni, a dari un cuntribbutu di Liri 500.000 pô prulungamentu dô Viali Riggina Margherita. La giunta cumunali Leonardi ntô 1898-99) vutò a favuri dâ Banca Durann, ma scuppiàru forti pulemichi, pircì li sò cunnizzioni erunu chiaramenti cchiù tinti . La Sucità Singer s'assuciàu allura ccà Sucità alettrica Helios di Culonia (Germania), aumintànnu li garanzii pristati e pruponeva puru di alluncari la riti trammiaria finu a Gravina, Mascalucia, San Giuvanni a Punta e Varanni. Lu cumprumissu si stipulàu lu 25 giugnu 1898 e lu 28 jinnaru 1899. 'N sèchitu all'attu di cuncissioni ca la Jiunta pruvinciali avia appruvàtu, in basi ê piani, disegni e prugetti appruvati dô Cunsigghiu cumunali lu 20 uttùviru1899 la Sucità anonima di alettricità Felix Singer e C."
full,x,"Lu ritòri Pulienu parra dâ tririmi comu flotta di guerra di Giluni, ca nnû 480 a.C. sustinìu a guerra cu lu cartagginisi Armicari I. Duranti li guerri pirsiani la navi di guerra fu lu tririmi, nun sulu ntâ parti greca, ma puru n chidda pirsiana. Ntô V sèculu a.C. la flotta atinisi avìa picca tririmi, dû mumentu ca lu granni dâ flotta cuntinìa penticuntera, ma la guerra contru Egina e lu pirìculu pirsianu prumuvìu l'ivoluzzioni di li forzi navali. Nnû 480 a.C. ntâ battagghia di Salamina Atini furnìu mitati di stu tipu di navi pi vuliri di Timostocli, la flotta scunfiggìu i pirsiani nni l'acchi di Salamina."
full,x,"'Sta parrìata si usa quannu ci si scanta di quarchi cosa cha è supiranummìru e cha porta vaij. Autri parrìati su' lijati mmeci ô stiriotipu di li ggenti dô Livanti, cha avissanu a essiri tutti ncatramati: si dici nfatti Turcu unu cha è scuru nta facci. Pozza si dici macari fumari quantu 'n Turcu quannu si fuma assaiuni, pricchini si penza cha li Turchi fumunu assai. Paisi dû Munnu Europa
Albanìa Annorra Austria Azzirbaiggian Armenia Belgiu Bielurussia Bosnia-Erzegovina Bulgarìa Cipru Croazzia Danimarca Estonia Finlannia Francia Girmania Grecia Giorgia Irlanna Islannia Italia Kòssuvu Lettunia Liechtenstein Lituania Lussimmurgu Malta Moldavia Mònacu Montenegru Norveggia Paisi Vasci Portugallu Pulonia Regnu Unitu Ripùbblica Ceca Ripubblica Macidonia Rumanìa Russia San Marinu Serbia Slovacchia Slovenia Spagna Svezzia Svìzzira Turchìa Ucraina Unghirìa Vaticanu"
full,x,"Tuturanu è na frazzioni di Brinnisi, lu capulocu dâ pruvincia cû su nomi.Secunnu lu censimentu dô 2001 teni na pupulazziuni di 2956 cristiani. Sorgi a 10 km a sud di Brinnisi, citati di cui Tuturanu è na frazzioni.Lu su tirrituriu, situatu a 45 metri su lu liveddu dû mari, cumprinni na zona suggestiva dâ Piana di Brinnisi, cu limenti leggermenti onnulati.Tuturanu, vini pinalizzata da prisenza a picca chilometri dû centru, dâ cintrali termuelettrica cchiu granni d'Eurupa: la Cintrali ENEL Fidiricu II di prupitati dû ENEL. Lu paisi pigghia lu nomu dû funnus Tuturianus, lu pussidimenti dâ famigghia romana Tuturia, n membru da quali è facilmenti idintificabili cu Publius Tuturius nutu dâ epigrafi (circa II siculu d.C.) rimminuta a Cerrati, lucalitati picca distanti."
full,x,"Wikimania 2006 si fici di lu 6 a lu 8 di austu 2006 â lu Centru Berkman ppi Internet e a Sucitati (""Berkman Center for Internet Society"") dâ Scola i Leggi di Harvard (""Harvard Law School"") a Cambridge, Massachusetts 'nta li Stati Uniti dâ Merica. Ci fuorru quarchi 400-500 participanti. Tra li cunfirinzieri c'era macari Jimmy Wales lu funnaturi di Wikipedia. Nzo chi rissi Wales fu arripigghiatu di l'Associated Press e stampatu nta un munzieddu di jurnali a livellu glubbali. Arricurdau comu a Funnazzioni partiu cu iddu ""assittati chiei piggiama"" â struttura cumplessa e matura ca jeni a camòra; ca a tinnenza a ricircari a qualitati mmèci ra quantitati; Wikipedia virrà misa supra i cumpiuter ca virrannu distribbuiti ppi lu prugettu ""One Laptop per Child""' (Un cumputer purtatili ppi ogni picciriddu)."
full,x,"A latu dû significatu dâ palora Umanèsimu, ntinnuta comu pirìudu stòricu, arcuni autura cuntimpurànei nn'allargaru lu significatu, accussì ca putemu difiniri umanisti tutti ddi currenti ca pruclamaru la sulidaritati e la libbirtati di scigghiuta di l'èssiri umanu. Tra chisti si ponnu annuvirari:"
full,x,"L'umanèsimu nun fu chinni surtantu amuri dâ cultura clàssica, ma macari cuscenza dâ libbirtati di l'omu e dâ capacitati di st'ùrtimu di svinculàrisi di l'idei pricuncetti. L'effetti di tali finòminu si palisaru cchiù tardu câ riforma prutistanti, cu l'elabburazzioni dû Machiavelli ca svinculau la murali dâ pulìtica, cû rinnuvatu firvuri dî studi fìsici, astronòmici e scintìfici 'n ginirali. Lu prugressu mudernu happi adunca nizziau cu l'èbbica di Liunardu (1452 1519), Galileu, Kepleru."
full,x,"A maggior parti di li unitati sunnu o troppu nichi o troppu granni pì l'utilizzu praticu. Inoltre soffrìnu di ncìrtizzi nnà misura di alcuni di lì custanti su cui sunnu basati, 'n particulari a custanti gravitazzionali 

G

 

\ }

 (ca avi na ncìrtizza di 1 su 7000 parti). A carica di Planck nun fu originariamenti dìfinita da Planck. Eni na dìfinizzioni di unitati di carica ca eni n'agghiunta naturali a li avutri unitati di Planck, ed eni usatu 'n alcuni pubblicazioni. Eni ntìrissanti nutari ca la carica elementari, misurata 'n termini di la carica di Planck, arrìsulta essìri:
Dunni 

α

 

\ }

 eni a custanti di struttura fini
Si pò pinsari ca la custanti di struttura fini, adimensiunali, pussèdi lu propriu valuri pì via di li quantitati di carica, misurata 'n unitati naturali (carica di Planck), ca li elettruni, i prutuni e avutre particeddi cariche hannu 'n natura."
full,x,"Lu diàmitru dâ Via Làttea è di 100 mila anni luci, mentri la distanza tra nuatri e lu centru dâ galassia è di 30 mila anni-luci. Stiddi ca n'appàrunu accussì vicini a la Terra, ntâ rialtà sunnu luntani cintinara di anni-luci, ma 'n cunfruntu â mmensità dâ Galassia, semu ancora vicini. Li Plèiadi , giuvani gruppu di stiddi, sunnu luntani 380 anni-luci. CChiù vicinu, a 150 anni-luci, avemu li Ìadi, un gruppu di stiddi cchiù vecchi e menu luminusi, mentri ca Aldebaran, ca è na stidda gicanti aranciuni centu voti cchiù liminusa dô suli, s'attrova a menu dâ mitati dâ distanza. Sìriu, ca è la stidda cchiù luminusa dê nostri notti, è luntana menu di 9 anni-luci. Lu gruppu di stiddi cchiù vicinu è chiddu di Alpha Centauri, tri stiddi luntanu quattru anni-luci e un quartu."
full,x,"Lu nome è lu simmulu di Univirsitati di Airlangga hè incarnatu in na statua di King Airlangga chì hè à circa trè metri d'altezza è si trova davanti à lu Campus A, Univirsitati di Airlangga. A statua hè stata fatta in lu 1954 da Hendra Gunawan , un scultore di Pelukis Rakjat o chì più tardi diventò parte di l'Istitutu di Cultura Rakjat (Lekra) . Lu travagghiu nantu à a statua hè statu realizatu da Hendra inseme cù cincu membri di Pelukis Rakjat è dece altri travagghiadori è pigliò circa trenta ghjorni per compie. A banniera di Univirsitati di Airlangga hè gialla è blu. Lu giallu simmulizeghja a maestà, lu blu simmulizeghja a cavalleria è na anima prufonna."
full,x,"E ci voli pricisari ca ntâ stragranni parti dâ Sicilia s'usa cchiù ""màttula"". cacumìdda/cucumìdda (gr. khamaìmelon)
carriòla/curriòla
valànza/vulànza (sp. ""balànza"")
dinàru/danàru (lat. ""denàrius""). È forsi na nfruenza dû talianu ""danaro"". dijùnu/dajùnu (lat. ""jejùnium""). È forsi na nfruenza dû spagnolu ""ayuno"". dùnchi/dùnca (latinu anticu ""ad tunc"" o ""ad hunc"", latinu mudernu ""dòniche"", talianu anticu ""adùnche"", talianu mudernu ""dùnche"")
esircìzziu/sarcìziu
finarmènti/fanammènti
furistèru-furistèri/furastèru-furastèri (lat. ""foristàrius""). È forsi na fruenza dâ palora latina ""fòras"" o dâ palora siciliana ""fòra"". midèmmi/midèmma (fr. anticu ""medèsme"", lat. ""met ìpsimus"")
miravìgghia/maravìgghia (lat. ""mirabìlia""). È forsi na nfruenza dû spagnolu ""maravilla"". Ngritèrra/Ngratèrra. È forsi na nfruenza dû spagnolu ""Inglaterra"". palirmitanu/palarmitanu. È forsi na nfruenza di l'àrabbu ""Balarm"" (""Palermu"" 'n àrabbu). patritèrnu/patratèrnu (tal. ""padretèrno""). È forsi na nfruenza dû latinu ""pàter aetèrnus"". pirò/parò (tal. però)
qualùnchi/qualùnca (latinu: ""qualiscùmche"", e talianu ""qualùnche"") ma è cchiù sicilianu e cchiù cumuni ""qual'è gghiè""
ricàmu/raccàmu
rifàrdu/rafàrdu
Siraùsa/Saraùsa (gr. ""Syracusa"")
tigànu/tagànu (gr. ""tegànon"")
tirrimòtu/tirramòtu (lat."
full,x,"Pi ogni littra, taliati l'asempi ccà sutta:
Stu finòminu dî vucali ncerti ntâ penùrtima sìllabba poti succèdiri macari pi la maiuranza dÎ verbi siciliani:

Nta stu casu dî verbi siciliani c'accàbbanu cu ""-ari"" (comu ""amari"", ""cantari"", ecc.), nutamu ca la forma di l'ùrtima pirsuna di lu plurali c'accabba nurmarmenti cu ""-anu"" poti vèniri puru canciata a:

Nta stu casu dî verbi siciliani c'accàbbanu cu ""-iri"" (comu ""mèttiri"", ""tradùciri"", ecc.), nutamu ca la forma di l'ùrtima pirsuna di lu plurali c'accabba nurmarmenti cu ""-inu"" poti vèniri puru canciata a:

Nta stu casu dî verbi siciliani c'accàbbanu cu ""-iri"" (comu ""sèntiri"", ""muriri"", ecc.), nutamu ca la forma di l'ùrtima pirsuna di lu plurali c'accabba nurmarmenti cu ""-inu"" poti vèniri puru canciata a:
Verbu ""amari"": amàvamu -> amàvumu, ecc. Verbu ""cantari"": cantàvamu -> cantàvumu, ecc. ecc. Verbu ""amari"": amàvanu -> amàvunu, ecc. Verbu ""cantari"": cantàvanu -> cantàvunu, ecc."
full,x,"Oltri a chistu, puru supponennu ca 'n na certa riggiuni dû spazziu fisicu nun ci fussìru molecoli, a prìsenza dî campi (gravitazziunali, elettrumagnetici, ecc...) causassi comunche a mancanza di un vacanti cumpretu 'n tali riggiuni dû spazziu. Lu significatu di ""vacanti"" spissu nun rispecchia a stissa cunnìzzioni fisica riali a secunna dî l'ammuty 'n cui eni studiatu (pî esempiu termudinàmica, meccanica quantistica o ncignirìa). 'N particulari, quanni si parra di ""gradu di vacanti"" (nto sensu di purositati e di ""pompa a vuotu"" lu cuncettu di vacanti eni diffìrenti: ntô primu casu lu vacanti eni na parti dû spazziu pertinenti ô solidu stissu, ma nun necessariamenti priva di materia (pî esempiu poni essìri jinchiuti da un fluidu, comu l'aria o l'acqua), mentri ntô secunnu casu lu vacanti cunsisti 'n un limiti termudinamicu a cui n'avvicinammu ô diminuiri dâ prissioni."
full,x,"Quannu si parra di suttavuotu ci si rifìrisci a na prissioni cchìu bassi dî l'attimusfera, ma non pî fozza nulla. Esistinu divìersi ""gradi di vacanti"", ciascunu usatu 'n diffìrenti applicazzioni pratichi. Pî aviri, tèniri e misurari ciascunu di chisti gradi, sunnu nicìssari 'n ginirali divìersi sistemi di pumpaggiu e matiriali pâ custruzzioni dî camiri da vacanti. Di secuitu sunnu arrìpurtati alcuni esempi:
Di secuitu sunnu arrìpurtati alcuni esempi pratici dî divìersi rigimi di vacanti:
Quannu si crìa un vacanti parziali, a materia prisenti ntô vulumi ca eni evacuata, scurri 'n modu diffìrenti a diffìrenti prissioni, 'n basi ê liggi dâ fluidudinamica. Inizialmenti poni essìri usata na pompa a vuotu primaria pì livari lu matiriali, picchì i mulecoli nteragiscinu l'na cu l'avutra e spincinu chiddi ca si trovanu a iddi vicini 'n chiddu ca eni chiamatu flussu viscusu."
full,x,"Lu tirrimotu dû 1968 distrudìu lu casteddu ca fu, chinni, rasu ô solu comu tanti àutri edifici danniati. Passiannu pi li strati dû paisi, nfatti, sunnu rintracciàbbili nummarusi rasti di monumenta antichi, ruvini ca, na vota, avìanu a èssiri di granni splinnuri: tanti cresi, p'asempiu, ma puru zoccu resta dû casteddu anticu e di palazzi nubbiliari antichi. La cresia òspita, ô sò nternu, teli ntirissanti raffiuranti un vìscuvu santu e l'Àngilu e Tobia. Nfini, ntâ cresia sunnu sarvati li dui vari dâ Madonna dâ Catina; la cchiù granni è dû XVIII sèculu. Tra l'àutri ex cresi asistenti ricurdamu:
Ricentimenti foru arritruvati arcuni pizzudda di mura e na finestra cu stucchi, dui arcati e lu purtali principali surmuntatu di n'uvali dû XVIII sèculu. A circa dui chilòmitri dû paisi è situara la Casina dû baruni Giuseppi Antoniu Mussu, oi nteramenti ristrutturata."
full,x,"Ntô 1994 lu fisicu messicanu Miguel Alcubierre pubbricò nnâ rivista scintifica Classical ann Quantum Gravity l'articulu scintificu ""The Warp Drive: Hyper-fast travel within general relativity"".[19] In chistu articulu lu fisicu discriviu la unitati Alcubierre, un modu tioricu ca putissi dari a pussibilitati di viaggiari cchìu viluci dâ luci sìenza viulari lu principiu fisicu ca dici ca nenti poni viaggiari cchìu viluci dâ luci. Ntô l'articulu veni discrittu un mudellu pî cui si putissi traspurtari un vulumi di spazziu piattu dintra na ""bulla"" di spazziu curvu. Chista bulla, chiamata Hyper-relativistic local-dynamic space, eni muvuta 'n avanti da na espanzioni dû spazziutempu rarreri di idda, e da na cuntrazzioni diffìrenti davanti, 'n modu ca tioricamenti na navicedda spazziali fussi mossa da li forzi gìnirati da li muddifichi appurtati ô spazziutempu."
full,x,"Quannu na particedda carica lu fa 'n un matiriali dielettricu, veni diffusu l'echivalenti elettrumagneticu di na unna d'urtu, canùsciuta comu effettu Čerenkov. A vilucitati dâ luci eni mpurtanti pî lu sitturi dî telecumunicazzioni: lu rounn Trip Time di annata e ritornu eni maggiuri di zeru. Chistu vali pî scali di misura sia nichi ca astrunomiche. D'altra parti, alcuni tecniche dipennìnu dâ vilucitati finuta dâ luci, comu pî esempiu lu campu di misurazzioni dâ distanza. Nnê supercomputer, a vilucitati dâ luci ordina un limiti â vilucitati cu cui i dati ponnu essìri mmiati tra li prucissura. Se un prucissura funziona a 1 gigahertz, un signali poni viaggiari sulu pî un massimu di circa 30 cm 'n un sinculu ciclu. I prucissura hannu a essìri pusizziunati l'unu vicinu a l'avutru pî arrìdurri ô minimu i latenzi di cumunicazzioni; chistu poni causari difficultati cu lu raffriddamentu."
full,x,"Si cunta chi la madonna, armata di na spata e a cavaddu facilitau lu travagghiu dî nurmanni di Ruggeru, n praticulari criannu la cunfusioni ntê saracini cu l'apparizzioni di na fitta negghia. Ancora òi la madonna dî milizzi a Scicli è na di li mmàggini sacri cchiù rispittati. Stu ducumentu, datatu 1091 vinni attruvatu lu 5 Marzu 1653 ntô Casteddu di Scicli, chiamatu Trichetrum, e vinni trascrivutu appoi nta l'atti dû Notaru Giuseppi Di Lorenzo. Vinni in la Marina[1]
Anno Domini nostri J. XP. MXCI, tempora quadragesime,
Vinni in la marina di li Mikenki, ora dicta Donnalucata, lu barb."
full,x,"Lu vinu jancu o biancu si prisenta a l'aspettu di culuri giarnu 'n varî tunalitati (dû virdulinu a l'ambratu, passannu pû pagghirinu e lu duratu); è ginirarmenti carattirizzatu di ciàuri fluriali o fruttati, e va cunsumatu a na timpiratura di sirvizziu cumprisa tra 8 °C e 12 °C; ô gustu privàlinu li sinsazzioni di frischizza e acititati, puru siddu cu l'aumintari dâ timpiratura di sirvizziu putìssiru prisintàrisi sgradèvuli sinsazzioni d'amaru. L'accuppiamenti uttimali sunnu chî pitanzi a basi di pisci, mulluschi, crustacî, virduri e carni janchi, e 'n ginirali cu piatti di cuttura viluci e suchi picca strutturati. Lu vinu rusatu si prisenta a l'aspettu di culuri tra lu rosa tinui, lu cirasuolu e lu chiarettu; è ginirarmenti carattirizzatu di ciàuri fruttati, e va cunsumatu a na timpiratura di sirvizziu cumprisa tra 10 °C e 14 °C; a lu gustu privàlunu li sinsazioni di leggia acititati, d'arumaticitati e di levi curpusitati."
full,x,"Li Vini di Qualitati Pruduciuti 'n Riggioni Ditirminati cumprènninu noltri li sichenti suttacatigurìi:
La nurmativa taliana (Liggi 164/92) sparti li vini ntê sichenti catigurìi:
Sta catigurìa idintifica li vini pruduciuti cu racini auturizzati, senza aviri a rispittari particulari disciplinari di pruduzzioni; si tratta di li vini di tàula ""veri e propî"", zoè chiddi ginìrici di qualitati chiù mudesta, ca ponnu ripurtari supra l'etichetta la sula nnicazzioni ""Vino da tavola"" (""Vinu di tàula"") e lu nomu o la raciuni suciali di lu mmuttigghiaturi; facultativamenti ponnu ripurtari la nnicazzioni dû culuri: Bianco, Rosato, Rosso (Jancu, Rusatu, Russu), ma nun lu o li vitigni utilizzati e l'annu di pruduzzioni
Pi nnicazzioni geogràfica tìpica dî vini si ntenni lu nomu geogràficu di na zona utilizzatu pi disignari lu pruduttu ca nni diriva."
full,x,"Sulu ntô 1403, doppu la ricustituzioni dâ ""Càmmira Rigginali"" a favuri di Bianca di Navarra, Vizzìni s'arripigghiau la libbirtà. Ntê primi anni dû sèculu XV, la cità mudificau la sò struttura urbanìstica ngrannènnusi oltri li mura medivali, suprattuttu versu orienti, ntâ cuddina dû Calvariu, truvannu tri assi principali d'ispansioni ca currispùnnunu ê attuali Via Roma, Via Vittoriu Emmanueli e Via San Giuvanni. Ntô 1536, doppu l'avvintu di Carlu d'Asburgu, la cità torna ntî un piriudu unni, sia pì arginari l'insidî sempri apprisenti ntê baruna vicinu, sia pi aggrazziàrisi lu cuvernu, accumincia ad accattàrisi a caru prezzu na manciata di privileggia e tìtula onurari, comu chiddu appuntu di ""Pirpitua Dimanialità"", ""Meru e Mistu Imperu"", ""Cita' fidilissima"", oltri â pussibbilità di alìggiri un veru e propiu Cunsigghiu Municipali. Vizzìni nzinu a prima mità dû Seicentu appi na cuntinua ispansioni, finu ad aviri oltri 16.000 abbitanti (cchiù assai dû duppiu di l'attuali 7.000)."
full,x,"Si scàntanu macari d'affizziunàrisi a quarchi d'unu, picchì appoi tutti si nni vannu, mentri ca iddi arrèstanu a vìviri e taliari li guerri, li pistilenzi, macari beddi jurnati, ma nta na ripitizzioni ca addiventa sazzietati. Basta ! Addicìdunu di chiamari la morti, ma chista non li pò tuccari picchì la ""Bona sorti"" non voli. Quannu la ""Bona sorti"" arricumpari n'àutra vota, e a sta vota non s'apprisenta cchiù comu na vecchia, ma comu na fìmmina bedda assai, vistuta bona e china di giuelli, li dui vicchiareddi addumànnanu di putiri mòriri. Ma la ""Bona sorti"" ci dici ca unu pò mòriri sùbbitu, mentri ca l'àutru tra cent'anni. E siccomu, comu ô sòlitu li dui s'allitiganu pi cui hà aviri la pricidenza, la ""Bona sorti"" s'alluntana pri n'àutri cent'anni, senza dàricci nenti."
