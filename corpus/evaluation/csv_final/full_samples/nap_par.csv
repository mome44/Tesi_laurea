Dialect,Domanda,Risposta
full,x,"Te veco proprio comme a quanno ero ‘nu uaglione, quanno ‘o core mio era spriceto, innocente e ‘gnurante, ca nun sapeva niente; quanno tenevo dint’ ‘a nu stipone cientosettantatré figure ‘e Sante… E ll’appicciavo ‘e cannelelle ‘nnante quanno ‘e cacciavo pe’ fa na funzione. Quanno tenevo ‘a mazza pasturale, ‘a mitria, ‘a cotta, ‘e ffrasche, ‘e canneliere, l’ardarino c’ ‘a cupula, ‘o ‘ncenziere, ‘o Sacramento, ‘a Piseta, ‘o Messale… E facevo ‘o Presebbio ogne Natale… E tutti ‘e sorde ca tenevo n’accattavo cere. Tanno veneva ‘a Serpa int’ ‘o curtiglio, na vecchia ca cuntava e diceva sempe: «Nce steva ‘nu rignante ca teneva nu figlio; ma ‘stu figlio ‘na vota fuie pigliato, rapito, d’ ‘e brigante… Ca screvettero ‘o Re e dicetteno: ""Manna ncuntante, cienzo ducate… e nu’ piglià cunziglio"".»."
full,x,"‘E ccartuscelle… se so’ spannute all’aria… comme fossero state palummelle… E una ‘o viento a me – me l’ha purtata, e m’ha pusata – ‘mpietto… ‘Mpietto!… ncopp’ ‘o gilè. – Vicino a ‘o core… L’aggiu pigliata e me l’aggiu liggiuta. Nce steva scritto: «Amore…» Parola disprezzata! Parola scanusciuta!… E si’ turnata – a dò si’ asciuta!…

---

**’A CASA SENZA SOLE**

E ‘a casa, oj né! Cagnatela, mo’! Lassate ‘e Tribunale. Sentite a mme, ca ll’aria pesante ve fa male! E ghiatevenne ‘e casa ‘ncoppa Santu Martino: tre cammere, ‘a saletta, na loggia, o nu ciardino, v’abbastano. Tre stanze so’ tutto ‘o munno, quanno nce sta nu muorzo ‘e sfogo pe’ spannere nu panno, pe’ nce piantà na rosa, nu pede ‘e"
