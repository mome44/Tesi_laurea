A storia ’e Rusenella

Quanno nascette ’o sole,
’e ffemmene ’e tutte ’e ccittà
se vestetteno ’a festa:
ognuna s’ ’o vuleva spusà.

’E ffigliole cchiù ggiovene
mistravano ’e zzezzelle,
se mbellettavano ’o viso
cu ’a polvere ’e stelle.

Chi cantava, chi mbiancava
’a luna chiena,
chi nfunno ô mare
ntunava ’o canto 'e na sirena.

Sulo Rusella se sentiva
scola e scunzulata:
s’era dispiaciuta,
nun l’avevano manco mmitata.

’A figliola chiagneva,
vuleva ij pur'essa ’a festa:
accussì cercaje cose 'e lusso
dint’a na grossa cesta.

Ma nun ce steva niente
ca se prestasse a ll'uso:
Rosa truvaje sulo scarpe rotte
e guante cu ’e purtuse.

«Figurammece si ’o sole,
accussì bello, penza a mme!»
Ripeteva scunsulata
e suspiranno fra se e sé.

Nu juorno, a ll’alba, succedette
nu fatto curiuso:
’o sole se scetaje
tutto scuro e nzeriuso.

Pe ttramento ca se lavava,
nu vacillo chino d'oro
abbascio facette cadé,
a Rrusenella lle s'adurnajene

'e capille, 'e scarpe,
'e vestite e ’o decolletè.

Comm’era bbella Rusella,
tutta cuperta d’oro:
’'o sole, vedennola,
lle sbatteva forte ’o core.

Scennette ncopp’â terra,
’a mano 'e Rusella vasaje,
po’ tutto raggiante
dint’ô cielo s’ ’a purtaje.

Da allora ’o sole e Rusella
fanno ammore mmiez’ê stelle:
ogni ccsgno ’e stagione
nasceno mille criaturelle.

A vvierno nasceno arance,
e noce ’e limone,
a primmavera tutte
’e frutte d’ ’a passione.

E a maggio, mentre ll’aucielle
cantano l’ammore,
Rusenella bbella,
già riggina... addeventa sciore.

---

Pe tutta a vita st’Omme te sta accante,
e tu, a stiente, t’accuorge che sta llà,
p’e figlie fa e tutto, e nun se vante,
e soffre spisso senza mai parlà.

E comme a S. Giuseppe, zitto e muto,
s’abbraccia a croce e fa o vulere e Dio:
fatica, prega e resta scanusciuto,
e quanno chiagnechiagne,
t’ dich’io!

Si pure tene mpietto nu dolore,
o stesso, p’a fatica, esce a matina;
p’ a famiglia, è nu martire d’ammore,
all’ufficio, a o negozio o all’officina.

Te vò bene e t’ o dice quasi maje,
te fa l’elogio, si nun staje presente;
te vase nfronte quanno a durmi’ staje;
pe’ na carezza, gode veramente.

Si te richiama, o’ ffa pè vero amore;
pè te dà gioia, soffre tutt’e’ ppene;
e ogni ghiuorno se consuma o core,
pecchè è pate, è vecchio i è piccerillo.

Salutalo quante jesci e quante tuorne,
e falle qualche vòta na carezza:
t’accuorgi ampressa ca te gira attuorne,
suspiruso e te fa na tenerezza.

O bene che fa o pate l’annasconne,
pecchè è ommoe ll’omme accussì fa:
quanne o figlio se sceta a dint’ o suonne,
quanno sposa e addeventa isso Papà.

---

‘O pate è ‘o capo ‘e casa, ‘o ciucciariello,
pecché tira ‘a carretta d’ ‘a famiglia.
‘E figlie, ‘a sera, ‘o fanno na quadriglia,
n’applauso appena sona ‘o campaniello.

Chi ‘a copp’ ‘a seggia ‘o vo’ tirà ‘o cappiello,
chi ‘o leva ‘a giacca; e st’ommo se ‘ncuniglia,
nun sape a chi vasa’, nu lassa e piglia,
addeventa pur’isso guagliunciello.

E chesta scena priesto ‘o fa scurda’
ca tene ‘a maglia ‘a sotto ch’è spugnata.
— Guè, jatevenne, ca s’ha da cagna’.

Po’ tutte attuorno a’ tavula, ‘ncastiello.
E quanno ‘a caccavella è scummigliata,
appizza ‘e rrecchie pure ‘o cacciuttiello.

