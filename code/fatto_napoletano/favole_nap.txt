"O viecchio e l'ammore

Ce steva na vota, nu viecchio assaie saputo, teneva na certa età, e tutte quante ‘o portavano rispetto. Na
matina se scetaie cu' na nziria ‘e capi che d'era l' ammore. ‘0 viecchio sapeva tutto coso d' ‘a vita, e nun ce
stevano risposte ca' isso nun sapeva dà; ma ‘o fatto assaie strano pe' isso, era ca' nun aveva ancora capito
niente ‘e l’’ ammore.
Accuminciaie a dimannà ‘a gente ca’ ncuntrava ‘mmiez' a' via, che d'era pe' loro l' ammore. Chi le diceva: “Pe'
me l'ammore è n'‘ommo ca' vive pe' fa cuntenta ‘a femmena soia” chi invece “l' ammore è quanno pienze cu'
tutt'‘o core a na persona, e pe' essa sî pronto pure a muri” . Ma ‘o viecchio se senteva sempre insoddisfatto, e
se ne ieva c'‘a capa acalata senza ancora sapé che d'era l' ammore. A nu tratto, ‘ncontra nu guaglione nu
poco puveriello, cu nu cappiello ‘mmiez' bucato e na mela mano. Vedenno ‘o viecchio, ‘o guaglione
s'avvicinaie, e le dette ‘a mela salutannolo, ‘o viecchio allungaie ‘a mano pe' sa piglià ma le cadette ‘nterra,
allora ‘o guaglione raccugliette ‘a mela e s' ‘a tenette pe' isso, e a ‘o viecchio le dette n'ata mela pulita e assaie
cchiù bella ca' teneva ‘int’ a na sacca. ‘0 viecchio capette finalmente che d'era l' ammore.

---

"A regina d' ‘o bosco

Nu juorno, ‘a regina ‘e nu bosco affatato, chiammaie all’ adunanza tutte l'animale d' ‘a zona, pecché l’ era
sUccesso na cosa assaie grave.
“Aggio perso l' anello magico, e senza chisto ‘o bosco rischia ‘e scumpari. Tenimmo tiempo fino a dimmane,
pirciò faciteve annanze e vedimme comme putimmo Fa” tutte l'animale rimmasero rispiaciute a sta nutizia e
dimannaieno a' regina addò era iuto a fenni l'aniello. “L’ Aniello sarrà sicuramente fernuto dint’ a’
subiggianna” a chesti parole tutte s'addoloraieno, pecché ‘a subiggianna era nu piezzo ‘e terra assaie delicato,
na specie ‘e sabbie mobili. Allora se facette annanze ‘o lione ” ce vaco io, c' ‘a forza ca' tengo, traso dint’ ‘a
subiggianna, senza problema” ma ‘a regina rispunnette: “no, cu' chell'arraggio ca tiene, sicuramente ‘o faraie
scennere ancora cchiù abbascio” allora venette ‘a volpe ” ce vaco io, so’ furba e m' ‘a saccio cavà” ma ‘a regina
rispunnette ” no, sî troppo furba e sicuramente me può mbruglià”. ‘A regina accuminciaie a se rattristà, ma
all’ intrasatta, scennette acopp' ‘o trono e s'acalaie vicino a na furmica piccerella, ca' p' ‘o scuorno
s'annascunnette areto a n'albero. ” Tu sî perfetta! Nun sî né troppo impetuosa e né troppo furba, sicuramente
pigliarraie l' aniello senza lo fa affunnà e senza me mbruglià " Accussì ‘a furmica capette, ca' ognuno ‘int’ a’
vita, serve a coccosa. E ‘o lione mortificato, l' avesse saputo ca' na furmica piccerella l'aveva vinciuto!

---

“A mela d'oro

Nu juorno, cammenanno ‘int’ a nu bosco, n'ommo le parette ‘e vedé n'albero tutto dorato. Pensanno ‘e sunnà
a uocchie apierte, s'avvicinaie, e vedette ca' l'albero era overamente speciale, infatti teneva na mela d'oro
appesa ‘ncopp' a nu ramo. L’ommo se facette ‘o cunto pe' sa piglià, ma se scucciava ‘e sagli, allora vedette ‘e
passà nu scoiattolo ij e le dicette: “cumpagno mio, sî saglie ‘ncopp' a l'albero a piglià chella mela d'oro pe’
me, te dongo nu pugno ‘e nucelle. ‘0 scoiattolo ce penzaie e le rispunnette allegramente “amico mio, fa cunto ca' chella mela è ‘a toia”
