'O spizio

Gennà a ddo staje jenno?
Sto jenno ‘a  truvà a mammà,
me vuò fa cumpagnia nun è tantu luntano,
doje ore jammo e venimmo,
le porto ‘a biancheria pulita e nce ne turnammo.

Tummà scuseme ma a ddò stà sta mamma toja?

Gennà l’aggio purtato ‘o spizio,
‘a casa nun se puteve  suppurtà cchiù,
parlave sempe e faceve sulo guaje.

Gennà nuje simmo amice ‘a piccerillo,
nun te vulesso giudicà,
ma tu comme ommo e comme amico,
nun si maje stato na granda cosa,
e mo me dato ‘a cunferma e chello ca penzavo e’ te,
chi nu vò bene ‘a mamma nu vò bene ‘o prossimo.

Mammema è stata a casa mja,
fine ‘a c’a vuluto ‘o pateterno,
e fosse felice da tenè ancora,
pure si p’à vicchiaja nu me cunesceve cchiù.

Tu pe te gudè ‘a vita,
comme fosse nu cane l’è nchiuse
e te pulezzate a cuscienza,
bellu filje ca si stato,
siente ‘a me và sulo sulo
‘a cerca perdono ‘a mammeta,
e me te può scurdà
nun ire buono a jeri e nu si buono mo,
ma chesta cosa’e te,
l’à sempe saputo pure chella puverella.

---

'o Prevete

So nato quand rint all’autobus e giuvan facevan assittá na vicchiarella o na signora incinta o a n’omm fatt!  E si a signora e

copp, int ‘o purton, saglieva cu fatica a rariata, tu le currivi appriess e l’aiutavi; e quand nn’anz ‘a port a salutav, pe ricumpenza t’abbastav un “Grazie! Puozz aunná comm aonna ‘o mare! Biata chella mamma ca te fatt”! Nun eran munete o caramelle…ma eran care e ddoce comm ‘o mele!
So nato rint ‘a nu quartiere, addó ce stev ‘a famm e ‘a malavita, ma addó si na Monaca passava, pur ‘a puttan, accummigliann ‘o scuorn, cu ll’uocchi ‘nterra le vasava ‘a mana! E si passava ‘o Prevete pa’ via, cercavano perdon sti guaglione, comm a tante Filumena Marturano!
So nato e so crisciuto miez ‘a via, ma ‘o Patatern m’ha scampat ‘a fossa, facennem Ministro dell’Altare! Iss ‘o sapev ca me sarría perduto…e allora, comm ‘o figlio cerca ‘a mamma, facette spuntá fiori a int ‘a lutamma!
Ma fece un Patto cu stu fior strano: “Ricuordati pe semp chi si stat; ricuordati ré vecchie, ré criature; ricuordati re Monache e da gente!
Ricuordati ré scale e da signora; ricuordati ré miseri, ‘e puttan…
Si mo si Prevet, nun è per vanagloria e manco pecchè tu si meglio ‘e ll’ati!
Si mo si fiore, nun è pe da cundann…ma p’esser Odore mio rint ‘a lutamm!”

---

'A vita

Ormai pochi capill e ‘a barba se fa bianca!
Prima currev assai, mo, a stient, quatt passi!
‘O tiemp passa e corre, e scorre comm a ll’acqua!
Quand’ero criatur, vulev scuprí ‘o munn;
e poi, cchiù grussiciell, mille e mille pruggetti:
na casa, na famiglia, ll’amici a me cchiú cari!
Ma…’a vita tanta vote, te fotte e nun te pava!
Tutti chilli pruggetti ‘e tengo ancor n’capa!
So sogni, desideri, so attese, so speranze!
Forse, sbagliai qualcosa: vulev esser padre…
e nun so cchiù manco figlio!
Ma poi, me guardo attuorn e tengo tante cose!
Sul ca nun ‘e veco, o forse nun ‘e sento!
Ormai pochi capelli e ‘a barba se fa bianca…
però si stong all’erta, vuol dire ca so vivo!
Allora, m’arripiglio e guardo cu speranza.
Perciò guardo sta vita e veco n’ata via!
Aizo ll’uocchi n’Ciel e dico: COSÌ SIA!

---

Nun me trattà male

Ije;
si nu juorno  viecchja e stanca,
m’avvessa spurcà quanno magno,
pecchè me tremmene ‘e mmane,
tu nun me guardà stuorto,
pienze quanti vvote te spurcave tu,
pe te mparà a magnà piccerillo mbraccia me.

Si ‘a vicchiaja;
me fà dicere sempe e stessi ccose,
tu suppuorteme nu me trattà male,
pienze quanti ssere,
t’aggio cantato a stessa ninnanna,
pe te fà addurmmì.

Si ‘e coscie me tremmano,
e nun c’a faccio a stà vicino a te a cammenà,
aspiettemi e nu sbuffà,
tu nun te scurddà,
ca ije t’aggio nmparato a cammenà,
senza maje sbuffà manco na vota.

Si mo parlo e sbaglio ‘e pparole,
tu nu ridere e me nu me fa sentere na scema,
ije pe te aggio accumminciato lettera pe lettera,
pe te mparà a parlà.

Si mo aggio bisogno e te pe m’appuià nu poco,
ncoppo a spalla pe m’arrupusà,
pienze quanti vvote t’aggio purtato mbbraccio.

E mo aiuteme sulo arrivà a fine e chesta vita,
arricurdete figliu mjo,
che tu si tutto ‘a vita mja,
e nun te scurddà maje e me,
pecchè ije,
aggio campato sulo pe te.
