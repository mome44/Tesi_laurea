Megghiu Orbu 

Francesco Chianese 

MEGGHIU ORBU… 

COMMEDIA BRILLANTE  
in tre atti di 

Francesco Chianese 

PERSONAGGI: 
(in ordine di apparizione) 

PEPPINA : Moglie di Masino 

MASINO : Padrone di casa 

LUCIA : Figlia di Masino e Peppina 

ALFREDO : Figlio di Masino e Peppina 

MATTEO : Collega di Università di Alfredo 

TURUZZO : Fratello di Masino 

SANTINO : Fidanzato di Lucia 

1 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Megghiu Orbu 

Francesco Chianese 

MEGGHIU ORBU... 

PRIMO ATTO 
SCENA 1 

(Tipico soggiorno. Vi sono due ingressi-interno ed esterno- ed una finestra. Nella scena Peppina in 
silenzio a sbrigare le faccende domestiche) 
(entra Masino che con evidente fatica va a sedersi sulla prima sedia che vede) 

PEPPINA: E Bravo a me maritu che finalmenti si ricugghiu pa casa. Era ura… 

MASINO: (indolenzito) Ma quali bravu... ai, ai, ai... Ma unni ti pari ch'è statu... o bar chi soliti 
quattru amici... ai, ai, ai. (pausa) Mugghiredda mia... mi parri chi vinni u tempu... mi ti  
cuminci a priparari. 

PEPPINA: Me cuminciari a  priparari ? e picchì? Chi semu invitati a qualchi festa e mu sta dicennu 
          sulu ora? 

MASINO: Ma quali festa... Ta preparari i robi niri, pi tia e pi me figghi... Oramai  u sentu... vinni u 

me mu mumentu... 

PEPPINA: Ah u to mumentu!!! Avi di quannu ti canuscì chi sentu diri chi stu mumentu sta  

arrivannu... U vò capiri o no chi a mala erba non morri mai!!! 

MASINO: U sacciu chi u dici mi mi cunsoli... Pippinedda mia..., pi non farmi stari chiù mali.  
Chi facissi io senza i tia...  persu saria.  Ringraziu sempri u Signuri chi ni fici canusciri. 
Bedda, sempri gentili e affettuosa.  Fimmina onesta e fedele.  Ma comu po fari mi supporti a 
unu comu a mia chi si riduciu in un accumulu di duluri. 

PEPPINA: (ironica) E chi vò fari, ognunu ava a puttari a so cruci... e vo diri chi tu sini a me cruci. 

MASINO: E purru u patri di to du figghi. 

PEPPINA: E purru u patri di me du figghi. Capisti allura? Te supputtari pi forza!!!   Non ti scantari  
chi ancora prestu ieni mi ttisi i palitti. Ancora mi na fari manciari i chisti (si tocca il gomito) 

MASINO: E sti duluri chi aiu incoddu, allura chi sunnu secunnu tia? 

PEPPINA: Fissazioni, sunnu fissazioni... e chista sì che è na  malatia. 

MASINO: U vidi chi u dici purru tu chi sugnu malatu??? 

PEPPINA: Sì, di testa... va, buonanotti Masinu. 

MASINO: Buonanotti??? chi fa ti cucchi??? ancora prestu ieni... 

PEPPINA: No, io non mi cuccu... buonanotti tu dissi a tia chi forsi è megghiu mi ti ricogghi to to  

lettu e ti fa na dummuta. 

MASINO: Ma ancora mancu ha scurutu... e poi non naiu sonnu... 

2 

 
 
 
 
  
  
  
 
  
  
  
  
 
  
  
  
  
 
  
  
  
  
  
  
 
  
  
Megghiu Orbu 

Francesco Chianese 

PEPPINA: (seccata) E io ti dico chi inveci tu u sonnu l'ha e ti ni va a cuccari. 

MASINO: A ben pensarci... u sà chi mi vinni sonnu??? Bonu Pippinedda, non ti cazzari... ora mi 

 cuccu... Bonanotti mugghiredda... (si alza e si incammina, a fatica) Allura buonanotte  

PEPPINA: (decisa) U capì, buonanotte 

MASINO: Va beni, buonanotte, buonanotte (ed esce) 

PEPPINA: buonanotti. (sola) Almenu pi tia sarà na buonanotti... Oramai io ci fici l’abitudini a non  

chiudiri l’occhi… non sacciu chiù chi voli diri dommiri a notti... 

SCENA 2 

(entrano in scena  Lucia e Alfredo dalla porta di ingresso) 

LUCIA: Ciao ma... 

ALFREDO: E u papà, comu mai non c'è... chi è ancora in giro? 

LUCIA: Sicuramenti.  Iddu quannu è fora, duluri non n'avi... sulu quannu è ghintra i senti... 

PEPPINA: Intra ieni... avi un pezzu chi si ritirò pa casa. 

ALFREDO: E comu mai non è cà a lamentarsi di so duluri? 

PEPPINA: Già fatto... ora addirittura va dicennu mi ni cuminciamu a cattari i robi niri chi arrivò u  

so mumentu... 

(Alfredo e Lucia ridono) 

PEPPINA: Viautri riditi picchì non pinzati a gravità du fattu... Cu sti fissazioni si sta ruvinannu a  

vita... e a sta ruvinannu purru a mia... 

LUCIA: Ma picchì si comporta così?... Quannu è cu l'amici però non si lamenta e sta megghiu di  

n’arriddu 

PEPPINA: E allura u fa apposta. 

ALFREDO: No mamma, no fa apposta...  e io cridu di sapiri u motivo. 

LUCIA: Forza dutturi spieghinnillu allura. 

ALFREDO: A cuppa probabilmenti eni a nostra. 

LUCIA: I cu? 

ALFREDO: A me, a to e puru da mamma. 

LUCIA: Picchì, chi ci facemu i torturi chi spinguli infuocati? 

3 

 
 
 
  
  
 
 
 
  
  
  
  
  
  
  
  
 
  
  
 
 
 
 
  
  
  
  
  
  
  
Megghiu Orbu 

Francesco Chianese 

ALFREDO: U papà è troppo innamorato da mamma... tantu chi avi u terrori di perderla.  

E' coscienti di non aviri una grande personalità e quindi diventa succubo di so mugghieri.  
O stissu tempu, cerca di attirari a so attenzioni...  e comu ?  Sintendusi mali.  Così, ogni vota 
ca so menti non è distratta da avvenimenti esterni,  senti u desideri di affetto, trasi in  
depressioni e sta mali. 

LUCIA: E niautri dui chi ci trasemu? 

ALFREDO: E comu!!! Cun cu parramu ogni vota chi avemu un problema? 

LUCIA: Ca mamma. 

ALFREDO: E a cu ni rivolgemu ogni vota chi avemu bisognu di qualchi cosa? 

LUCIA: A mamma. 

ALFREDO: U vidi quali sunnu i nostri cuppi? Non avemu mai pigghiatu in seria considerazione  

nostru patri. 

PEPPINA: (si siede di colpo) Allura, si è comu dici tu... io sugnu a rovina maggiori di vostru patri. 

ALFREDO: Mamma, a to culpa è chidda di aviri una forte personalità... 

LUCIA: E a cuppa du papà e chidda di non averni affatto. 

ALFREDO: Non proprio, dicemu chi chidda da mamma è chiù forti 

PEPPINA: Ma chi aiutu ci putemu dari ora? 

ALFREDO: Semplici: C'ema farri pigghiari fiducia in se stesso. 

LUCIA: Cuntanduci i nostri guai e chiedendogli consigli. A cuminciari.... a cuminciari i tia... 

ALFREDO: I mia??? picchì non cuminciamu cu tia. 

LUCIA: Picchì i to guai su chiù rossi. 

PEPPINA: Chi è sta storia? Chi sunnu sti guai c'annati dicennu? 

LUCIA: Non ti preoccupari tu. Oramai ristammu chi na sbrigami cu papà... 

PEPPINA: Pu papà c'è tempu... Vogghiu sapiri ogni cosa. 

LUCIA: E va beni, io ti cuntu tutti i cosi. 

ALFREDO: Non t'azzardari mi ci cunti i fatti me. 

LUCIA: Ma quali fatti to... Chisti sunnu purru fatti me... 

PEPPINA: Si sunnu fatti vostri sunnu purru i me, forza vogghiu sapiri. 

4 

 
 
 
  
  
  
  
  
  
 
  
  
  
  
  
  
  
  
  
  
  
  
  
  
  
  
  
Megghiu Orbu 

Francesco Chianese 

ALFREDO: Mamma, non c'è nenti di sapiri.... 

LUCIA:(arrabbiata) Nenti??? Ti pari nenti fari cridiri a mamma e o papà chi Matteo, u to collega 

 d'Università, è sempri ittato cà picchì mi sconcica e si voli fari zitu cu mia? 

PEPPINA: Picchì, non è così? 

LUCIA: Ma quali così... Iddu già zitu ieni. 

PEPPINA: Matteu è zitu? e cun cù? 

ALFREDO: (alla sorella) Muta caiorda. 

LUCIA: Comu cun cù... Cu to figghiu Alfredo è zitu... 

ALFREDO: E facisti a frittata... 

PEPPINA: (ricade sulla sedia) Chi dicisti? Capì bonu? Matteo e Alfredo sunnu ziti? 

LUCIA: proprio così mamma. Non è pi mia chi veni sempri cà, ma pi iddu... pu so Alfredino... 

PEPPINA: (si alza di scatto sconvolta)Alfredo, dimmi chi non è veru nenti, dimmi chi si vvintò  

tuttu to soru... 

ALFREDO: (pacato) No mamma, tuttu veru ieni. Non sapia comu vi l'avia a diri chi sugnu... gai...  

e chi io e Matteo ni vulemu beni. 

PEPPINA: (mettendosi le mani in faccia e risiedendosi)Mamma, mamma... u figghiu finocchiu aiu.  

E io chi pinzava chi Matteo stava cu Lucia. 

LUCIA: E chi problemi ti crei, cu mia o cu Alfredo, sempri un bon partitu ieni e tu si u stissu so  

soggira. 

PEPPINA: Tutti cosi a schezzu pigghi tu... Ora ema a vidiri comu c'ema a diri a vostru patri.  Puru 

 si aiu tutta sta gran personalità chi dici to frati...  io u curaggiu mi ci dugnu stu dispiaciri  
non l'aiu... Iddu sarà succu...  succa... 

ALFREDO: Succubo. 

PEPPINA: Succubo di mia, ma pinzeri antichi avi e na cosa i chisti na facissi passari. 

LUCIA: E ch'ema farri allura? 

PEPPINA: ...e ch'ema a farri... Nenti. Continuamo così... lassamu passari na picca e tempu e poi si  

vidi. 

LUCIA: Chistu vorrà diri chi ancora non vi pozzu presentari u me veru zitu? 

PEPPINA: Comu, comu? Chista è a iunnata di novità. Sini zita e io non sacciu nenti? e cun cù? 

ALFREDO: (ridendo) Megghiu mi no sa. 

5 

 
 
 
  
  
  
  
  
  
  
  
  
  
 
  
 
  
 
  
 
  
  
  
  
  
 
  
  
  
Megghiu Orbu 

Francesco Chianese 

PEPPINA: Non mi diri chi purru tu si gai. 

LUCIA: Ma chi dici mamma... io cu un masculu sugnu zitu 

ALFREDO: Se è pi chistu purru io sugnu zitu cu un masculu 

LUCIA: Ma io cu un masculu veru… cu Santinu Iaddina sugnu zita. 

PEPPINA: Ah sì? Allura ragiuni Alfredu avia. Era megghiu si non sapia nenti. 

LUCIA: Mamma, Santinu non è chiù u stissu. Ora a testa supra e spaddi si misi. Si disintossicò e di  

da roba non pò sentiri chiù mancu u ciauru. 

ALFREDO: Sì, ma a po vinniri. 

LUCIA: (seccata) Tutti moderni siti quannu si tratta di viautri e pronti a condannari cu non vi 

 capisci.  Ma quannu sunnu l'autri a sbagghiari, non ci dati chiù spiranzi di salvezza.  
 Santinu sbagghiò. Pagò u so sbagghiu purru chi carciri. Ora è unu normali comu a mia, 
 comu a tia,... bhè comu a tia no... 

PEPPINA: Io ti pozzu capiri e dari a me benedizioni, ma a to patri nenti ci dicu ed è megghiu si ti  

sta muta purru tu.  Iddu per ora è sulu fissatu di essiri malatu... ma si veni a sapiri chi avi un  
figghiu fimminedda, e na figghia zita con un ex galeotto drogato, un sintomu ci pigghia. 

SCENA 3 

(suona il campanello) 

PEPPINA: Quantu vidu cu ieni. (e guarda dalla finestra) 

LUCIA: C'è bisogno mi vaddi?... Matteo eni chi veni mi ci fa visita ... al suo amoretto... 

PEPPINA: Veramenti iddu è. Mi raccumannu Lucia, comportamuni comu si non sapemu nenti. 

(Peppina esce e riappare subito con Matteo) 
(Matteo ha un mazzo di fiori in mano) 

MATTEO: Salve a tutti. Ho portato un piccolo omaggio per la casa. 

LUCIA: O grazie... (allunga le mani per prendere i fiori. Matteo non glieli da. La scena si ripete  

con Peppina) 

MATTEO: (ad Alfredo) Alfredo, li sistemi tu... (e glieli porge, Alfredo li sistema in un vaso) 

LUCIA: (alla mamma) ma vaddili quantu su beddi. 

MATTEO: Non è che disturbo?? 

LUCIA: No Matteo, tu non disturbi mai... tu è comu si facissi parti da famigghia. Assettiti vicinu a 

 Alfredo. 

6 

 
 
 
  
  
 
 
  
  
 
  
  
  
 
 
  
  
  
  
  
  
  
  
 
  
  
  
  
Megghiu Orbu 

Francesco Chianese 

PEPPINA: (afferra per un braccio Matteo e lo tira verso di se)  No, vicinu ad Alfredu scomudu sta, 

settiti vicinu a Lucia chi c'è chiù largu. 

LUCIA: (afferra Matteo per l'altro braccio e lo tira. La scena si ripete per due tre volte)  

E io dicu ch'è megghiu vicinu ad Alfredu 

PEPPINA: Ti dissi vicinu a Lucia... 

LUCIA: E inveci vicinu a Alfredo si trova megghiu... 

MATTEO:  Ooouuu... Mi stati strupiannu (e si libera dai due) U sapiti chi facemu?  Mi settu vicinu  

a Signora Pippina e non si ni parra chiù. 

PEPPINA: Bonu parrasti, settiti vicinu a mia. 

(a questo punto entra in scena Masino in pigiama e in vestaglia) 

MASINO: Mi parri chi sintì sunari u campanello. (scorge Matteo) Ah, Matteo era... mi fa piaceri 

 Matteo, comu annamu (si siede accanto a lui) 

MATTEO: Io bonu grazie, e vui? i duluri chi diciunu? 

MASINO: E chiddi non m'abbandonano mai. Ma chi ci fa sittatu vicinu a me mugghieri, u to postu  

vicinu a Lucia ieni. 

LUCIA: Vicinu ad Afredu semmai... 

PEPPINA: Secunnu mia è megghiu mi resta unn'è. Ma dimmi na cosa Masinu, non t'avii cuccatu  

tu? 

MASINO: M'avia cuccatu, ma cu pò pigghiari sonnu si ancora è ghionnu e cu tutti sti duluri chi aiu  
incoddu. A propositu, Matteo manciasti? picchì se no, ni facemu du beddi spaghetti agghiu  
ogghiu e peperocinu a facci a cu ni voli mali. 

MATTEO: Grazie signor Masinu, ma propriu ora finì i manciari. 

PEPPINA: A vidi qual'è a to malattia... a ubbidaria. Sempri a manciari penzi. 

LUCIA: (che intanto aveva preso in mano una rivista) Ou sentiti cà chiddu chi c'è scrittu ta stu  

giornali. "Anche l'Italia è interessata ai matrimoni gai" Ci pinzati, du masculi chi si  
maritunu, magari in chiesa.  Chi ni penzi tu papà? 

MASINO: Fissarii, chisti sunnu sulu fissarri. U matrimonio fra finocchi. Chi po nasciti  
dall'accoppiamentu di du finocchi, a dichedda masculina? Non si nava a parrari.  
Menumali chi ta sta casa di sti problemi non n'avi. 

LUCIA: E si ci fussuru? 

PEPPINA: Picchì ci avissiru a ghiessiri sti problemi, Lucia? 

7 

 
 
 
  
  
  
  
  
 
  
  
  
  
 
  
  
 
  
 
 
  
  
  
 
 
  
 
  
  
  
Megghiu Orbu 

Francesco Chianese 

LUCIA: Così, tantu pi dirri. 

MASINU: Megghiu mi non n'avi di sti problemi. Io sti cosi contru natura ne ammettu. E mai  

l'ammetterò. 

MATTEO: (spaventato) Forse è meglio se io ritorni a casa? 

LUCIA: E picchì si vinisti sulu ora? 

ALFREDO: Picchì dumani sava a ghiazzari prestu chi avemu lezioni all'Università. 

MASINO: A propositu di Università, Ma quantu vi manca, a tutti i dui mi divintati dutturi? 

MATTEO: Non molto, signor Masinu, si Diu voli nautr'annu a Lugliu  ci l'avissimu a fari. 

MASINU: Bravi... e poi? Già sapiti chiddu chi aviti a fari? 

ALFREDO: Ma papà.... prima pinzamu mi ni laureamu... 

MASINU: E faciti prestu. Io sugnu sicuru chi non campu ancora  assai... ai. ai, ai... E prima di  

 moriri avissi piaciri mi vi sacciu sistimati. A tutti i dui, a tia e a to soru. 
 A tia cun beddu travagghiu e a to soru cun beddu marito, seriu, onestu, di bona famigghia e 
 travagghiaturi, propriu comu all'amicu nostru Matteo. 

PEPPINA: Ragiuni Alfredu avi, Masinu... Prima anna pinzari sulu a studiari e u restu non ha 

 importanza, poi si vedrà. 

MASINO: (improvvisamente si mette le mani alla testa comincia a urlare) Ai, ai, ai...  ai, ai, ai... 

LUCIA: Papà, papà... chi ti pigghiò. 

MASINO: No sacciu... un forti duluri ta testa.. ai, ai, ai... 

PEPPINA: Calmiti Masinu, sta calmu chi ti passa. 

MASINU: Mugghiredda mia, chi duluri forti chi aiu... non mi lassari, tenimi a manu ta testa, forti.  

Mugghiredda mia....  (Peppina resta con la mano nella fronte di Masino) 

ALFREDO: Papà, sta calmu, ti cumpagnu da banna, ti sdrai to lettu, vidi si po dormiri e dumani ti  

passa tutti cosi. 

MASINO: Si, si ragiuni tu ha figghiu miu, cumpagnimi to me lettu. Tu Pippina veni cu mia non mi  

lassari. 

(Peppina e Alfredo accompagnano nell'altra stanza Masino) 

MASINO: (mentre sta per uscire) Matteo, ma scusari ma troppu  mali mi sentu ... 

MATTEO: Non sava preoccupari pi mia, signor Masinu. Pinsassi  a stari bonu. 

(i tre escono dalla porta interna) 

8 

 
 
 
  
 
  
  
  
  
  
  
  
  
 
    
       
  
  
  
  
  
  
 
  
 
  
 
  
  
  
  
Megghiu Orbu 

Francesco Chianese 

(sulla scena restano Matteo e Lucia) 

SCENA 4 

MATTEO: Ma l'aviti fattu controllari da un medicu? Così mali, mai l'avia vistu. 

LUCIA: Allura no? e no na vota sula. Alfredu si convinciu chi so duluri dipendunu da un fattori...  

 chissacciu comu dissi...  di depressioni...  zumma è fissatu di aviri i duluri picchì così è 
 innamuratu troppu assai i me mamma, si scanta di perderla, ci pensa e ci venunnu i duluri...   
 Chi fici confusioni? 

MATTEO: Na picchicedda, comunque ho afferato il concettu di Alfredo. E ti assicuru chi è na cosa  

seria. 

(entra Alfredo) 

ALFREDO: Si sta dummitannu... 

LUCIA: Megghiu così. Almenu riposa e lassa na picca in paci a mamma. 

MATTEO: Alfredo, io penso che a cosa sia preoccupanti. 

ALFREDO: Certu che è preoccupanti, ma chiù chi di un medico curantu, me patri avi bisognu di un  

psicologo. 

LUCIA: O di un psichiatra. A propositu chi differenza c'è fra psicologo e psichiatra. 

MATTEO: La psichiatria studia e cura le malattie mentali... 

ALFREDO: (dandosi aria di dotto) E la psicologia i fenomeni psichici e le attività mentali.  
Insomma un buon psicologo è colui che è dotato di una particolare sensibilità che gli  
permetta di entrare nell'anima umana e di comprenderne i motivi. 

LUCIA: E penzi chi è di stu cosu chi avi bisognu u papà? 

ALFREDO: Non sacciu chiù nenti... Sacciu sulu chi tutti l'analisi chi ci fici fari risultarunu negativi  

e cioè che è sanu comu un pisci. 

MATTEO: Sindrome da conversione. Mi sa chi to patri è affetto da quello che in psichiatria  

chiamano "sindrome da conversione".  E' convintu di esseri malatu, ma così convintu chi si  
senti veramenti mali. 

(entra in scena Peppina) 

PEPPINA: Non sacciu chiù chiddu ch'è fari. Se continua così,  ni cunveni farlo ricoverari pi qualchi  

tempu. 

LUCIA: Sì, o neuru. 

ALFREDO: Chi fici si dummintò? 

9 

 
 
 
  
  
  
  
 
  
 
  
  
  
  
  
 
  
  
  
 
 
  
  
 
  
 
 
  
  
 
  
  
Megghiu Orbu 

Francesco Chianese 

PEPPINA: E cu ci capiu nenti. Di chi dormi facennu na bedda runfata a chi si svigna lamentandu  

duluri pi poi ripigghiari a runfari. 

MATTEO: (si alza) Coraggio signora, e spiramu chi i cosi possano migliorare. Io vi salutu, è  

megghiu che vada. 

ALFREDO: (si alza) Ti ccumpagnu a porta. 

(ed escono dalla porta esterna) 

LUCIA: A vidi quantu sunnu beddi... fannu propriu na bedda coppia. 

PEPPINA: Beata te, chi trovi sempri a forza mi ti metti a schizzari. 

LUCIA: Ora ni mittemu tutti a cianciri, così risolvemu i problemi. 

(rientra Alfredo) 

LUCIA: Forza Alfredo cumincia a cianciri... 

ALFREDO: Ma chi fissarii va dicennu? 

(suona nuovamente il campanello d'ingresso) 

LUCIA: A facci, non pò stari senza i tia... Matteuzzu. 

ALFREDO: (che non s'era ancora seduto, si avvicina alla finestra) Vidi chi non è... Matteuzzu, u 

 ziu Turruzzu ieni. 

PEPPINA: E a cu spetti, allura, mi ci apri. 

ALFREDO: Bonu, staiu annannu. 

(esce e rientra con Turuzzu) 

SCENA 5 

TURUZZU: Salve a tutti. Unni è du rincoglionito i me frati 

PEPPINA: Cuccatu. 

TURUZZU: Cuccatu? (guarda l'orologio) ma chi si cucca chi iaddini? 

LUCIA: No chi iaddini, ma cu un forti duluri a testa. 

TURUZZU: (quasi ridendo) Ora ci doli a testa... 

ALFREDO: Ziu, vidi chi me patri sta veramenti mali. A cosa è di pigghiarla seriamenti. 

TURRUZZU: E cu ci scherza. 

10 

 
 
 
  
 
  
 
  
  
  
  
  
  
  
  
  
  
  
  
  
  
  
  
  
  
  
  
  
  
Megghiu Orbu 

Francesco Chianese 

PEPPINA: Comu vidi semu tutti stressati. Tesi comu i cordi du violinu. 

TURRUZZU: Picchì no staiu vidennu? Sulu chi ogni tantu è u casu di sdrammatizzari... 

 chissacciu... magara facennusi quattru risati. 

LUCIA: Ziu, a penzi propriu comu a mia. 

TURRUZZU: L'è sempri dittu chi tu, niputedda mia, ha u me stissu caratteri. 

ALFREDO: (arrabbiato) E allura.. forza cuntamuni du barzelletti... cu cumincia pi primu... 

TURUZZU: E' sempri dittu puru, chi tu niputeddu, ha u stissu carattiri schifiatu i to patri. 

(dall'altra stanza si sente urlare) 

MASINU: (fuori campo) Bruciu, bruciu... aiutu mi bruciunu l'occhi... 

(tutti si alzano di scatto) 

PEPPINA: Matri, chi succidiu 

(e di corsa, la moglie e dietro il figlio, passa nell'altra stanza, mentre si sente sempre urlare 
incessantemente) 

MASINO: (f.c.) l'occhi... l'occhi... dumati a luci... 

(dopo un pò di questa confusione, vi è un attimo di silenzio. I tre, con in mezzo il padre che si tiene 
fra i due, entrano dalla porta interna) 

MASINO: Aiutu... aiutu... non vidu chiù. Orbu divintai. 

FINE I ATTO 

11 

 
 
 
  
  
  
  
  
  
  
  
  
  
  
  
  
  
  
                    
  
  
  
  
  
  
  
  
  
  
  
  
  
  
  
  
  
Megghiu Orbu 

Francesco Chianese 

SECONDO ATTO 

SCENA 1 

(sulla scena Peppina e Turruzzu) 

PEPPINA: Non ni pozzu chiù, Turuzzu. Sacrificai na vita. Mi sentu ancora chiù vecchia di l'anni  

chi portu.... Ora purru orbu eppa divintari e così finì completamenti di campari. 

TURUZZU: Considera chi putissi essere na cosa passeggera. Comu dissi u dutturi, parri chi to 
 figghiu ragiuni avia.  Iddu di fattu nenti avi... Com'è ca chiamò? Osteria ...o...  Isteria.  
 Sin... sindrome da conversione....  zumma, quannu a testa ciù fa diri, iddu ritorna a vidiri. 

PEPPINA: Va beni, a spiranza c'è. E poi? Chi faci cancia o torna a fari u carusittu disidirusu  

d'affettu. 

TURRUZZU: Dimmi na cosa Pippina. Ma tu... a to maritu ci vo ancora beni? 

PEPPINA: (un attimo di silenzio)... no sacciu chiù. Sugnu troppu stanca e sconsolata. Autru chi  

forti, comu dici Alfredo. Forsi sugnu io chi aiu bisognu di affettu. 

TURUZZU: I to figghi non ti ni dununu? 

PEPPINA: Cettu chi mu dununu. Ma forsi... non mi basta. Ma chi staiu dicennu, sugnu troppu  

vecchia pi pinzari a sti cosi. 

TURUZZU: (si avvicina, e la coeteggia) Non sini assolutamenti vecchia ... dicemu sulu na picca  

trascurata.... Basta mi ti curi na picca.... Cuminciannu mi ti levi stu faddali incoddu e si nota 
subutu chi sini ancora na bedda fimmina e io... sentu u bisognu mi ti brazzu... 
(e l'abbraccia) 

(Peppina risponde all'abbraccio) 

PEPPINA: Ma chi stamu facennu... tu si me cugnatu... 

(mentre sono abbracciati passa nella stanza Masinu che si fa strada con un bastone battendolo sui 
muri e mobili) (i due come spaventati si staccano) 

SCENA 2 

MASINO: Pippina, o Pippina aunni si (intanto si siede). 

PEPPINA: Ca sugnu, non ghittari buci... e cu mia... c'è to frati Turuzzu. 

MASINO: A Turuzzu c'è... Auuni si, me frati... veni cà, fatti tuccari. 

TURRUZZU: Ca sugnu, Masinu. 

MASINU: Veni cà, viciniti. Oramai è fari comu a l'orbi, è vidiri chi mani (e gli tocca il viso) 

12 

 
 
 
  
  
  
  
 
  
  
  
  
  
  
  
        
  
  
  
  
 
  
  
  
  
  
Megghiu Orbu 

Francesco Chianese 

TURRUZZU: U sa chi non sarai orbu a vita. Dipendi sulu i tia si vo riturnari a vidiri. 

PIPPINA: Pi iddu fussi, ristassi pi sempri così. Chi ci importa a iddu. Tantu ci semu nui a vidiri pi  

iddu. 

MASINU: Ma chi sta dicennu Pippinedda... Chi è cuppa me si pirdì a vista? Ti pari chi mi piaci  

camminari cu bastuni?  (cambiando tono) A propositu Turuzzu, mi dissuru chi vinnunu certi  
cani chi ti portunu ovunqui. Ti vo informari? 

TURRUZZU: E ca fari cu cani, unni è chi ta farri puttari? 

MASINU: A fari quattru passi e o circulu a giucari e carti. 

TURUZZU: E carti? e comu fa mi vidi. 

MASINU: Miscula, non c'iavia pinzatu. 

TURRUZZU: A vidi chi ti cunveni mi ci metti impegnu? 

MASINU: Io ciu mettu l'impegnu... Sunnu l'occhi chi non si vonnu impegnari. Pari chi si rifiutunu i 

vaddari. 

TURRUZZU: E allura ne fari vaddari (prende per un braccio Peppina e le accarezza la testa e le  

mani) 

MASINU: Comu si dipindissi i mia... 

PEPPINA:(mentre Turruzzu continua ad accarezzarla) Bonu ... Masinu... non ti... stancari... E 

megghiu si ne spozzi l'occhi... picchì sennò, poi ti doli a testa. 

MASINU: Ah, si non ci fussi tu, mugghiredda bedda non sapissi comu fari. Veni ca, viciniti a mia. 

TURUZZU: Lassala unni è... sta ... facennu i pulizii mentri... parra cu tia... 

MASINU: Turruzzu, Pippina eni a luci di me occhi. Pippina, lassa stari i pulizii e dammi na mano  

chi ta vogghiu baciari... 

TURUZZU: (mentre ha le mani di Peppina tra le sue) I mani occupati, per ora, l'avi to mugghieri.  

Non ti preoccupari però chi ti dugnu i me.(e gliene porge una a Masino) 

MASINU: (la respinge) E che fari chi to mani pilusi, io chiddi i Pippina vogghiu. 

PEPPINA: Bonu, bonu Masinu... ca ci sunnu i me mani (e glieli porge) 

 (entrano in scena Alfredo e l'amico Matteo) 

SCENA 3 

ALFREDO: (nel vedere Peppina e Masino mani nelle mani) Guardali Matteo, guarda che scena  

13 

 
 
 
  
  
 
  
 
 
  
  
  
  
  
  
  
 
  
  
  
  
  
  
  
  
  
 
 
  
Megghiu Orbu 

Francesco Chianese 

commovente... non ti sembrano due piccioncini? 

TURUZZU: Propriu du piccioni assumignunu... sulu chi u masculu eni na picchicedda 

 spinnacchiatu. 

MASINU: Lassulu parrari a me frati, Alfredu... a so è tutta invidia. Iddu a na fimmina comu a to 

 madri na pò mai aviri e l'invidia ci mancia l'ossa. 

TURUZZU: Già, propriu così... 

PEPPINA: I pozzu livari ora i mani, chi aiu tanti cosi i fari? 

MASINU: Si, Pippinedda mia... sbrighiti i to cosi... 

PEPPINA: E allura mi ni passu da banna chi aiu ancora a cucina di rigittari. 

MASINU: Du mumentu chi va ta cucina, chi dici u fa na picca i cafè? Ca tutti nu pigghiamu. 

TURRUZZU: Ottima idea, io cugnata, passu da banna cu tia e ti aiutu a pripararlu... u cafè... 

(Turuzzo e Peppina escono dalla porta interna) 

MATTEO: Chi si dici signor Masinu? Bunittu mi pari ca vidu. 

MASINU: E cettu caru Matteo, ormai u dannu è fattu e me abituari a campari senza vidiri. 

MATTEO: Stassi calmu chi prima o poi a vista, sugnu sicuru chi ci torna. 

MASINU: Si mu dici tu... sugnu convintu chi così sarà... Sugnu così cuntentu di sta amicizia chi ha 

cu me figghiu, chi ti consideru nautu figghiu. 

MATTEO: Purru io, sugnu cuntentu i chistu... e tu Alfredo? 

ALFREDO:(guardandosi negli occhi e prendendosi le mani) Pure io, tanto, tanto. 

MASINU: Si vidi chi vi vuliti beni... 

ALFREDO: E su dici tu chi si orbu... 

MATTEO: Si, ni vulemu beni e penzu chi sarà così…. per sempre. 

MASINU: Matteo, scusa si tu dicu... forsi ancora è prestu... ma io avia pinzatu di rafforzari sta 

 amicizia cu na parintela. 

MATTEO: E comu, signor Masinu? 

MASINU: Cu nu fidanzamentu? 

ALFREDO: Ma chi dici papà? 

MASINU: Fammi parari maccaruni... Zumma mi facissi piaceri sapiri chi tu fussi zitu... 

14 

 
 
 
 
  
  
  
  
  
  
  
  
  
  
  
  
  
  
  
  
  
  
  
  
  
  
  
Megghiu Orbu 

Francesco Chianese 

ALFREDO: Chisti non sunnu fatti to. 

MASINU: Picchì no? Mi piacissi comu genuru. 

MATTEO: Se pi chistu già è comu... si u fussi. 

MASINU: Ah sì... chi bella notizia... sini zitu cu Lucia... Ma io mi li magginava... 

ALFREDO: Ma chi capisti?... 

SCENA 4 

(in questo momento entrano in scena Turuzzo, che si aggiusta la camicia e i capelli, e Peppina con 
i capelli in disordine e un vassoio in mano con la caffettiera e tazzine) 

PEPPINA: I... caffè sunnu pronti. 

ALFREDO: Menumali chi arrivaru sti benedetti caffè. 

MASINU: Tu, mugghieri... u sapivi cun cu eni zitu Matteo? 

PEPPINA: (che ha appena posato il vassoio su un tavolino) Bedda matri... tu, tu, tu... dissuru purru  

a tia? 

MASINU: Ca cettu!!!  E ti pari chi proprio io chi sugnu u patri non l'avia a sapiri? 

PEPPINA: Giustu... E com'è ca pigghiasti? 

(nel frattempo Turruzzo versa i caffè) 

TURRUZZU: Pigghiativi u caffè, prima chi si rifridda. 

MASINU: (con la tazzina in mano passata dalla tremante Peppina) Felicissimu sugnu... 

(i due giovani ridono) 

PEPPINA: Riditi? a mia i cianciri mi veni. (cambiando tono) Chi assemi a l'occhi... pirdiu purru 

a ragiuni? 

MASINU: Zumma non è gnessiri cuntentu chi Matteo si fici zitu cu me figghia Lucia? 

PEPPINA: Lucia? Lucia dicisti? 

ALFREDO: E chi avia diri, Alfredo? 

PEPPINA: No, no ... Lucia.. giustu... Lucia...  e Lucia u sapi? 

TURRUZZU: Vadda che bella chista, va a finiri ca zita non sapi chi eni zita. 

PEPPINA: Mutu... Turuzzu... u fattu nautru ieni... (fa gesti per far capire che i due sono insieme e  

gai) 

15 

 
 
 
  
  
  
  
 
  
  
  
  
  
 
  
  
  
  
  
  
  
        
  
  
  
  
  
  
 
Megghiu Orbu 

Francesco Chianese 

TURUZZU: Matri, problemi di ricchi ci sunnu? 

MASINU: Ma quali ricchi, l'occhi non mi funzionunu. 

(suona il campanello) 

MASINU: U campanellu sunò. A viditi chi ci sentu. 

SCENA 5 

(Alfredo va ad aprire. Riappare con la sorella e Santino. Fra i presenti vi è sbigottimento per la 
presenza di Santino)(Santino saluta semplicemente abbassando il capo) 

MASINU: Cu ieni? dicitimillu ca non vidu. 

LUCIA: Io sugnu, papà 

MASINU: A benedetta figghia, e c'è bisognu mi soni u campanellu? 

LUCIA: Sunai, picchì non sugnu sula. 

MASINU: Non si sula? e cu c'è cu tia... 

PEPPINA: (interviene con scatto) n'amica sò. 

MASINO: E chi fa non ma presenti? falla vicinari. 

(Santino si avvicina) 

MASINO: (la prende per mano e le tocca il viso) Com'è che ti chiami? 

LUCIA: Santinu... 

PEPPINA: ...Santina, vulia diri. 

MASINo: ... Santina, na picca pilusedda mi parri chi sini. 

TURRUZZU: Donna barbuta, sempre piaciuta. 

MATTEO: (ridendo) E idda assai piacenti ieni. 

MASINO: Ma chi fa non parra? 

ALFREDO: Si vidi chi si ffrunta. 

(intanto Santino si allontana dalla morsa) 

MATTEO: Santina, e dilla quacchi cosa... 

LUCIA: (scortesemente) Ma tu picchì non penzi all'affari to. 

16 

 
 
 
  
  
  
  
  
  
  
  
  
  
  
  
  
  
  
  
  
  
  
  
  
  
  
  
  
Megghiu Orbu 

Francesco Chianese 

MASINO: (seccato) Lucia, e così chi si rispunni o zitu? 

LUCIA: O zitu? Chi dicisti?... Ma vidi chi Matteu eni zitu cu.... 

ALFREDO: ... tia... Matteu eni zitu cu tia... 

LUCIA: Cu mia? ma chi stati dicennu... 

PEPPINA: Propriu così... ciu cuntammu chi ti facisti zitu cu Matteu e ieni cuntentu... 

MASINU: Felicissimu, non cuntentu... 

LUCIA: Ah sì?... E allura preiti ancora chiossà... Pirchì ti dicu.... 

PEPPINA: Muta, muta... 

LUCIA: Muti viatri. U papà l'ava a sapiri chi purru so figghiu è zitu . 

MASINU: Alfredo zitu? E non mi diciti nenti? e cun cu? 

(cala un silenzio di paura) 

LUCIA: Cu... Santina è zitu.  

SANTINO: (alzandosi di scatto) Ma chi caz... dici (usando il tono di voce basso per non farsi 
sentire da Masino) 

ALFREDO: Santina? 

LUCIA: Sì, così semu  pari. Non è così Santina? 

SANTINO: (Confuso ma complice, con voce artefatta al femminile ) Si, cognata. 

TURRUZZU: Minchia du casinu. 

MASINU: Sugnu cuntentu pi tutti, ma ghinu di confusioni. Pippina, pi favuri accumpagnimi to me  
 lettu quantu mi vaia a riposu a testa cinqu minuti. (uscendo) Cun cu si fici zitu du 
 maccaruni? 

(I due econo dalla porta interna) 

TURUZZU: Figghioli, vi rinditi cuntu di quantu siti casinisti 

LUCIA: Ziu, Alfredu cuminciò a brugghiari. 

ALFREDO: E tu rafforzasti a dosi. 

MATTEO: Ma d'unni ti vinni mi dici chi to frati è zitu cu Santinu. 

SANTINU: Santina prego.... E poi vidi chi non tu toccu u to masculeddu, a mia i fimmini mi 

17 

 
 
 
  
  
  
  
  
  
  
  
  
  
  
 
  
  
  
  
  
  
  
  
  
  
  
Francesco Chianese 

Megghiu Orbu 

 piaciunu. 

ALFREDO: Ma intanto a fari a parti da fimmina. 

TURUZZU: Ma quantu avi a durari stu giocu? 

ALFREDO: E chi sacciu, speriamu picca. 

SANTINU: A cu ciù dici. 

(ridono divertiti) 

MATTEO: Io, scusate ma debbo andare. 

ALFREDO: Aspetta che t'accumpagno. (alla sorella) Vo signoria permette che accompagni il  

vostro futuru maritu? 

LUCIA: Permesso accordato. (ridono) 

(Matteo e Alfredo escono dalla porta esterna e quasi contemporaneamente rientrano dall'altra 
porta Peppina e Masino) 

SCENA 6 

MASINU: Non mi veni sonnu... è megghiu mi mi settu ca. E poi cu tutta da gran confusioni chi mi  

mittistu ta testa, è na parola pigghiari sonnu. 

TURUZZU: Chi ci vo fari, Masinu. Sunnu giovani è hannu l'abitudini di mucciari i cosi, purru i  

chiù importanti comu i fidanzamenti. 

MASINU: E tu ancora ca sini. Pinzava chi tinni avia annatu. E allura cu fu chi nisciu. Sinti apriri e  

chiudiri a porta. 

LUCIA: Matteu si nannò e Alfredu u cumpagnò a casa. 

MASINU: E Santina?.. chi fici si nannò cu iddi?.. 

SANTINO: (con voce artefatta) No, signor Masinu. Io cà ristai a spittari chi torna Alfredo. 

MASINU: benedetta figghiola, così sava a fari. U zitu sava sempri aspittari e rispittari. 

TURUZZU: Scusati, ma stavota minni vaiu io. Avi na bedda picca chi sugnu cà 

MASINU: Lucia, cumpagna a to ziu. 

TURUZZU: Non c'è bisognu, non ti moviri Lucia. 

PIPPINA: U cumpagnu io o ziu... Tu bada a San...tina. 

(escono dalla porta esterna) 

18 

 
 
 
  
  
  
  
  
  
  
  
  
 
 
  
 
  
 
  
 
  
  
  
  
  
  
  
  
  
Megghiu Orbu 

Francesco Chianese 

MASINU: Vedemu si pozzu canisciri megghiu a zita di me figghiu. Allura... comu va di cognomi. 

SCENA 7 

SANTINU: Ia...Iaddina... 

MASINU: Iaddina? Mi pari chi stu cognomi l'è sintutu. 

LUCIA: Si papà, idda è parenti cu du Iaddina famosu... 

MASINU: Chiddu chi fici i carciri pi droga. Mu ricordo. 

SANTINU: Me... cucinu ieni... ma ora unu a postu divintò. 

LUCIA: Ca testa supra e spaddi. 

MASINU: Fissarii sunnu, cu nasci tunnu non pò moriri quadratu 

LUCIA: (seccata) Inveci t'assicuru chi Santinu Iaddina nautru divintò. 

MASINU: Non capisciu picchì ti bilii. Sugnu sicuru chi Santina non avi nenti da spartiri cu so 

cucinu. Non è così? 

SANTINO: Certu che è così. 

LUCIA: E si così non fussi... 

MASINU: (seccatu) Inveci è comu dicu io. In casu contrariu non sacciu comu ma penzu, capisti? 

(rientra Peppina) 

PEPPINA: Chi su sti buci? 

MASINU: Nenti di particolari, staiu facennu conoscenza cu Santina. 

PEPPINA: E a conoscenza a fa facennu buci? 

MASINU: No mugghiredda, i buci sunnu pi chiariri certi equivoci. 

LUCIA: Santina... cu me patri è inutili discutiri. 

SANTINO: (con voce maschile ma subito corretta mentre guarda l'orologio) Tardu si fici... E' 

 megghiu mi vaiu. 

MASINU: Chi fa non spetti a Alfredo? 

LUCIA: Sa a chi ura si ricogghi... Quannu è cu Matteu no vadda u rilogiu. Ti cumpagnu sutta  

San...tina. 

SANTINO: Salutamu signor Masinu, signora buona sera…. 

19 

 
 
 
  
  
  
  
  
  
  
  
  
  
  
  
  
  
  
  
  
  
  
  
  
  
 
  
  
Francesco Chianese 

Megghiu Orbu 

(ed escono) 

MASINU: Ma com'è sta Santina? 

PEPPINA: Com'è... comu a tutti l'autri. 

MASINU: Mah, a mia mi parri strana. Ma chi avi a barba? 

PEPPINA: Peluria no barba... E poi eni bidditta. 

MASINU: Sarà ?... Ma antura quannu ci tuccai a facci mi punci. 

PEPPINA: Io mi vaiu a cuccu chi sugnu stanca. Chi fa veni cu mia? 

MASINU: No, vogghiu ristari ancora ca a riflettiri. Poi passu sulu... Tantu aiu u bastuni chi sapi a  

strada. 

PEPPINA: Buonanotti allura... 

MASINU: Buonanotti... 

(Peppina esce dalla porta interna) 

 MASINU: chi ghiurnata... sugnu stancu ma felici... Piddì a vista ma truvà a  gioia to vidiri chi aiu  
na famigghia sincera e rispittusa. Na mugghieri nammurata e du figghi affettuosi e oggi, aiu 
purru na nora e un gnennuru. Chi c'è ciccari di chiù a vita, chi c’è ciccari. 

FINE SECONDO ATTO 

20 

 
 
 
  
  
  
  
  
  
  
 
  
  
  
  
 
 
  
                          
  
  
  
  
  
  
  
  
  
  
  
  
  
  
  
  
  
  
  
  
  
  
Megghiu Orbu 

Francesco Chianese 

TERZO ATTO 

SCENA 1 

(Sulla scena Santino e Lucia) 

SANTINO: Da un lato a cosa mi sta divittennu, ma da l'autru latu... quannu penzu chi io non sarò  

mai accettatu i to patri... mi sentu mali e mi vinissi a voglia di lassari peddiri tutti i cosi. 

LUCIA: Chi è ti scuraggiasti? Propriu tu chi superasti mumenti di gran lunga chiù seri i chisti. 

 Aviri na picca i pacienza... 

SANTINO: Assai naiu di pacienza... purru quannu capisciu chi sarò pi sempri trattatu comi un 

 drogato. No vidi a to frati chi mancu mi duna cuntu? 

LUCIA: E tu non cinni dari a iddu... Prima o dopu tutti hannu a capiri di chi pasta si fattu... chi si  

megghiu i l'autri... 

SANTINO: Sarà, ma intantu e fari a fimmina. 

LUCIA: Sulu pi picca... Pirchì si i cosi hanna continuari i stu modu... u sa chi facemu? 

SANTINO: No, chi facemu? 

LUCIA: Ni fuiemu... così lassamu te brogghi a me frati e o so zitu. 

SANTINO: E si to patri to frattempu ripigghia a vista? 

LUCIA: Ci dicemu i cosi comu stannu... e si non sa passa... ni fuiemu... 

SANTINO: Va a finiri chi a to patri ci torna a vista e ci facemu pigghiari un sintonu. 

(si sente il solito rumore del bastone che batte ed entra Masino) 

SCENA 2 

MASINU: Cu iè chi c'è ca banna... sintì di vuci... 

LUCIA: Io ci sugnu papà. 

MASINU: E cu c'è cu tia... io diversi ni sintì vuci. 

LUCIA: Cu mia c'è... San... Santina... chi spetta ad Alfredu chi torna dall'università 

SANTINU:(con voce da donna) Salutamu signor Masinu... 

MASINO: Saluti a tia. Ma io... orbu sugnu non suddu... a vuci chi sintì era di omu... intesu comu  

masculu... 

LUCIA: Masculu? ma chi dici... ca sulu io e Santina ci semu... 

21 

 
 
 
  
  
  
  
  
  
 
  
  
  
  
  
  
  
  
  
  
  
  
  
  
  
 
  
  
Megghiu Orbu 

Francesco Chianese 

SANTINO: (con la stessa voce) Forsi era a radiu. 

LUCIA: Già, a radiu... ni staumu sintennu a radiu... 

MASINU: Ma chi sta dicennu si a radiu avi chiu di du misi chi non funziona? 

LUCIA: Non funziona?... Cettu... non funzionava... ora San..Santina a giusto? 

MASINO: Pirchì chi giusta la radi? 

SANTINU: No... sulu chi minni intennu. 

MASINU: Bonu...bonu... allura da u mumentu chi ora funziona... sintemuni sta radiu... 

SANTINU: (a bassa voce) comu facemu ora? 

LUCIA: (a bassa voce) chissaciu, ventiti qualchi cosa... 

MASINU: Allura a dumi sta radiu? 

LUCIA: Un attimu chi taccu a spina. (a Santinu a bassa voce) dici... qualchi cosa... moviti... 

SANTINO: Che diri???  (con voce maschile a tono alto)Giornale radio...  Cadrà il governo se non 

sarà tenuto bene dalla maggioranza e dalla minoranza. 

LUCIA: (a bassa voce) Ma chi sta dicennu? 

SANTINO: (a bassa voce) e chissacciu... IL presidente della Repubblica è caduto da cavallo e si  

rotto un piede, pare che sia quello sinistro... 

MASINU: Ma chi mi importa su presidenti cadiu du cavaddu... e poi a mia a politica non mi  

interessa. Cancia stazioni Lucia, sintemuni na picca i musica... 

LUCIA: Comu dici tu, papà. 

SANTINU: ( con la voce fa dei rumori simili a quando si cambiano le stazioni alla radio) (poi si  
mette a fare suoni con la bocca) (e cantando) Si maritau Rosa, Saritta e pippinedda... 
(canta anche altre canzoni..). 

MASINU: Ma siti sicuri chi sta radiu funziona? Avi na vuci così brutta. 

LUCIA: Ragiuni tu ha, papà! ora a stutamu. 

SANTINU: (a bassa voce) Menumali... non ni putia chiù. 

MASINU: Lucia, unni è a mamma? 

LUCIA: Nisciu pi farri a spisa. 

MASINU: E picchì annò idda, non putivi annari tu? 

22 

 
 
 
  
  
  
  
  
  
  
  
  
  
  
  
  
 
  
  
  
 
  
  
  
  
  
  
  
Megghiu Orbu 

Francesco Chianese 

LUCIA: Veramenti io vulia annari... Ma idda mi dissi chi si sintiva di farsi na passiata... e così  

ristà io... mi ti fazzu cumpagnia... 

MASINU: Giuitta... me mugghieri è propriu na santa... menumali chi nisciu... cu sta bedda  

iunnata... 

LUCIA: Veramenti brizziddia. 

MASINU: E tu picchì non nesci? A va ... fatti na passiata cu to cugnata... non basta che ristari io ca. 

LUCIA: Ma papà... ti pozzu lassari sulu? 

MASINU: Ca cettu... chista a casa unni nascì ieni... e sacciu tutti i particolari... sta tranquilla. 

LUCIA: Allura niscemu. 

MASINU: Certu. 

LUCIA: Ciau allura. 

SANTINU: Saluti signor Masinu. (ed escono) 

SCENA 3 

MASINU: Saluti, saluti... Io aiu l'impressioni chi brutticedda eni sta Santina. Ma... l'importanti è 

 Chi ieni na brava figghiola e chi ci piaci a me figghiu. Me figghiu... chi giovanotto... a  
lugliu, si Diu voli, sarà dottore... e sarà dutturi purru me iennuru... u zitu di Lucia. Comu mi  
piacissi vidiri ta stu mumentu...  già... comu mi piacissi vidiri... (si mette le mani agli occhi)  
comu mi piacissi vidiri… (toglie le mani dagli occhi) Ou...  ma io ci vidu...  ci vidu... a vista  
mi turnò...  (contento canta e balla) A vista mi turnò…  Ora appena me mugghieri arriva ci 

           fazzu na bedda sorpresa...  Prima non ci dicu nenti... fazzu finta di nenti... e poi taff... ci  

dicu.... “sorpresa”… e ci fazzu vidiri chi mi tunnò a vista. 

(si sente rumore, aprire la porta) 

MASINU: Idda è... ora mi settu e fazzu u numuru... 

(entra Peppina, con in mano delle buste per la spesa, insieme a Turuzzo) 

PEPPINA: Masinu... ca sini... 

MASINU: e unni e ghiessiri... io un povuru orbu sugnu... (e ride tra se) 

TURUZZU: Già un poviru orbu siccanteddu... 

MASINU: A me frati c'è? che sorpresa... (Masino gira le spalle ai due e...) ora, si pimmittiti na  

sorpresa va fazzu io a viautri... unu... dui... e tri (si gira e vede che i due sono abbracciati) 

PEPPINA: E unnè sta sorpresa... 

TURUZZO: (che intanto ha il braccio sulla spalla di Peppina) Già... unni è sta sorpresa… 

23 

 
 
 
 
  
 
  
  
  
  
  
  
  
  
  
  
 
  
  
  
  
  
  
  
 
  
  
Megghiu Orbu 

Francesco Chianese 

MASINU: Na... na.... na viditi a sorpresa? 

PEPPINA: No. 

MASINU:  (tra se e se) a vitti io…(alza un piede) Sa... sacciu stari ta un pedi sulu... e senza  

bastuni. 

TURUZZU: Bravu... bravu a me frati chi divintò atleta. Ora u scrivemu all'olimpiadi di... 

MASINU: ... di curnuti... 

TURRUZZU: Chi centrunu i curnuti... Di portatori di handicap. 

MASINU: Avia caputu mali... (e si siede) 

PEPPINA: Masinu... chi ha ... non ti senti bonu? 

MASINU: No... mi doli sulu a testa. 

TURUZZU: Sta calmu chi ora ti passa... 

MASINU: No frati, chisti (si tocca la testa) non mi passunu. 

PEPPINA: Chi ti vinni attonna a depressioni? 

TURUZZU: Chi fazzu chiamu un dutturi? 

MASINU: No, a nuddu a chiamari... sulu chi stava pinzannu…. Proprio a tia… 

TURUZZU: a mia stavi pinzannu, caru frati? E chi stavi pinzannu… 

MASINU: chi tu si u me unicu frati… e chi mi piacissi mi ti vidissi finalmente sistimatu, zumma 
maritatu... e inveci tu chi fa? Inveci mi ti cecchi na fimmina... sini sempri ittatu ca... Ma 
quannu è chi ti rigetti?... Ma quannu è chi ti sistemi e non veni chiù ca? 

TURRUZZU: E picchi? Ca bonu mi trovu... Anzi pinzai mi mi trasferisciu ca. 

MASINU: NO... chistu NO... sempri pu beni to...  

TURUZZU: E va beni... però calmati, non ti innervosiri 

PEPPINA: To frati mi è stato di grande aiuto... e io riconoscenti ci sugnu e sempri ci sarò... 

MASINO: Amen... 

PEPPINA: (prende le buste della spesa) Quantu passu da banna a pusare a spisa chi fici o  

supermercato. 

TURUZZU: Spetta chi pisanti sunnu... t'aiutu io a puttarli e a sistemarli... 

24 

 
 
 
  
  
  
 
  
  
  
  
  
  
  
  
  
  
  
 
 
  
  
  
  
  
  
 
  
  
Megghiu Orbu 

Francesco Chianese 

(ed escono dalla porta interna) 

MASINO: Aiutala... chi pisanti sunnu... Mi veni l'impitu di passari da banna cu stu bastuni e mi ciu  
rumpu ta testa...  Me frati cu me mugghieri... e io curnutu... e cu sapi da quantu tempu. 
( nel frattempo che parla si alza e si avvicina ad un mobiletto) 

(entra la moglie) 

PEPPINA: Masinu... chi ci fa addritta... chi è chi sta ciccannu? 

MASINU: Vidi chi io orbu sugnu, non sciancatu e quindi mi pozzu alzari... e poi... stava circannu...  

I sigaretti... 

PEPPINA: Sigaretti? ma si tu non ha fumatu mai ta to vita? 

MASINU: e ora mi vinni u spilu... Chi ci vo fari piddi a vista e truvai u viziu... non po essiri?  

(alzando la voce) o t’è dari cuntu puru i chistu… 

(entra Turuzzu) 

TURUZZU: Chi succidiu... chi ti pigghiò Masinu. 

PEPPINA: Ci vinni u viziu i fumari... 

MASINU: Si, propriu così... vogghiu fumari... e tu fratello, va di cursa o tabacchinu e mi catti un 

   pacchettu di sigaretti. 

PEPPINA: Ma ti pari chistu u modu di cumannari a to frati? 

MASINU: Sugnu nervoso picchì non vidu... e mi l’è scuntari c’un quacchidunu e così ma scuntu cu  

iddu e purru cu tia... 

PEPPINA: se è così allura, ti lassamu sulu…  o tabacchinu vaiu purru io... 

MASINO: Benissimo... 

(i due fanno per uscire) 

MASINO: Spetta Turuzzu... 

TURUZZU: Chi c'è ancora, Masinu? 

MASINU: Non ti scuddari i cenni. 

(ed escono dalla porta esterna) 

(Masinu guarda dalla finestra facendo un po di scena per qualche minuto in silenzio, poi dalla 
finestra vede che stanno per arrivare Alfredo e Matteo) 

SCENA 4 

25 

 
 
 
  
 
  
  
  
 
  
  
 
  
  
  
  
  
  
 
  
  
  
  
  
  
  
  
  
  
Megghiu Orbu 

Francesco Chianese 

MASINO: Me figghiu e Matteu stannu arrivannu ... menumali. Ora parru cu iddi... C’è cuntari ogni 

 cosa, m’è sfugari… Ci dicu chi mi turnò a vista... e a tresca chi scoprì fra me mugghieri e  
 du porcu i me frati. 

(entrano Alfredo e Matteo dalla porta esterna) 

MASINO: (che intanto si era seduto) Bentornati a casa figghioli. E tu Matteu a settiti... mettiti  

comudu... 

MATTEO: A facci chi sensibilità aviti... ni canuscistu du ciauru? 

ALFREDO: (con una mano gli accarezza il viso, parlando a bassa voce) Cettu... cu du beddu  

profumu chi usi...  

MATTEO: è quello che mi hai regalato tu per San Valentino… (e  gli prende le mani) 

MASINO: (parlando al pubblico) Matruzza bedda... finocchi sunnu sti dui... 

ALFREDO: E a mamma unni è  

MASINO: A mamma è nisciuta. Annò cu ziu Turuzzu mi mi catta i sigaretti. 

MATTEO: Ma io sapia chi lei non fumava... 

MASINO: Purru io... non sapia tanti cosi... chi ora sacciu. (al pubblico) Ma si chisti sunnu finocchi,  
allura Matteo non è zitu cu Lucia... e Alfredo cu Santina... E allura sta Santina cun cu è zita?  
Vo vidiri che purru me figghia è finocchia? (ad Alfredo) Alfredo, vidi chi Santina, a to zita, 

         nisciu cu Lucia... erano ca chi vi  spettavunu. 

ALFREDO: Ah Santina... si, si grazie... 

MASINU: Viautri non viniu e così nisceru… dissuru c'annavunu a farsi na passiata... Ma picchì  

non annati a raggiungerli... 

MATTEO: Buona idea... chi dici Alfredo... i raggiungemu? 

ALFREDO: Picchì no. 

(ed escono dalla porta esterna) 

(Masino da solo) 

SCENA 5 

MASINO: Matruzza bedda... a stu puntu vogghiu vidiri chiaru. Vogghiu a sapiri unni vonnu 

arrivari... tutti quanti... 

(entrano in scena Lucia e Santino) 

LUCIA: Ca semu papà... a mamma non ha turnatu?.. 

26 

 
 
 
  
  
 
  
  
 
 
  
  
  
  
  
 
 
  
  
 
  
  
  
  
 
  
  
  
  
Megghiu Orbu 

Francesco Chianese 

MASINO: Turnò... lassò a buzza chi finocchia e nisciu cu ziu Turuzzu... (guarda verso Santino) E  

... a Santina chi facisti a lassasti a casa? 

LUCIA: No, ca cu mia eni... 

SANTINO: (con voce artefatta) Ca sugnu... signor masinu... 

MASINO: E chi non t'avia sintutu. (al pubblico) Ma chistu un masculu mi pari... allura me figghia 
non è finocchia...(pausa)  e ... si due chìu dui non fannu tri... cu iè stu figghiuolu io u capì. 

LUCIA: Papà chi ha... ti vidu pinzirusu. 

MASINU: In effetti stava riflettennu... 

SANTINO: (con voce da donna) Su che cosa, signor Masinu... 

MASINU: Stava riflittennu supra a chiddu chi mi dicistu ieri... 

LUCIA: a propositu i chi? 

MASINU: A propositu du cucinu di Santina... Du Santinu Iaddina chi fu te cacciri... 

LUCIA: E chi c'entra Santinu... 

MASINU: Così... stava pinzannu. (pausa) Mettiti casu chi iddu fussi namuratu di na figghiola... e  

sapissi chi u papà i chista no vulissi mai comu iennuru pu so passatu... diciamu 
ingarbugliato…  vui chi diciti, fussi capaci di ricorriri all'ingannu pur di avirla? 

SANTINo: Io pensu di si... e siccomu u canusciu bonu... pozzu assicurarvi chi prima di qualsiasi  

mossa decisiva avissi parratu cu papà da figghiola.  

MASINO: (con tono più deciso) E allura picchì non mi nni parri, inveci di fari a vuci i  

fimminedda.... 

LUCIA: (meravigliata) Papà... ma tu ci vidi... e da quannu... 

MASINO: Da tantu pi capiri chi finì in mezzu a tanti brogghi... 

SANTINO: Capì tutti cosi ed è megghiu si minni vaiu... 

MASINO: Non diri fissarii chi u to... fu u brogghiu menu gravi... 

LUCIA: ... ti riferisci ad Alfredo e Matteo... 

MASINO: Purru a iddi mi riferisciu… Ccà intra, cu chiù picca, cu chiossà… tutti mu scippastu u

 cori… 

LUCIA: Papà… m’ha perdonari , u sacciu chi sbagghia cu tia… ma io a Santinu ci vogghiu beni cu

 tuttu u cori… ed è pi chistu chi ti brugnà… perché … lo amo…. 

27 

 
 
 
 
  
  
  
  
  
  
  
  
  
  
  
  
 
  
 
 
  
  
  
  
  
 
 
 
 
Megghiu Orbu 

Francesco Chianese 

SANTINO: Si, si signor Masinu a perdunassi e perdunassi purru a mia. Ciù dissi già so figghia: noi 

ci amiamo… 

MASINO: (facendo la ripassetta) Noi ci amiamo.  Amuri , amuri… non capì si chistu è amuri o

brodu i faciola. (pausa) E va beni… io ti perdonu… anzi vi perdonu a tutti i dui e vi 
dugnu   a me benedizioni… dopututtu viautri non mmazzastu a nuddu… 

LUCIA: Grazie papà (e corre ad abbracciare Santino) 

MASINO: Ou, ou non curremu.. vi dissi chi vi perdono ma non vi desi u permessu mi vi brazzati.

 E tu Iaddina attentu a non sbagghiari cu me figghia picchì se no… i pinni ti sceppu… 

(si siede come amareggiato) 

SANTINO: (lo guarda per un momento e nel vederlo triste) M’ava scusari signor Masino… ma no
 staiu vidennu tantu cuntentu. Io non aiu paroli pi ringraziarla pu so perdonu e pa  
 benedizioni chi nni desi nonostanti u me passatu certamenti poco pulitu. Capiu chi ni 
vulemu beni e nni perdonò. Però ava a perdonari purru a iddi, a so figghiu Alfredo e a 
 Matteo. Purru iddi si  vonnu beni… e chi importa si sunnu du stissu sessu… zumma si 
 sunnu masculi tutti dui… l’importanti è chi si vonnu beni propriu comu a mia e so figghia
 Lucia. Pertantu, signor Masinu, l’accettasi… accettassi stautra realtà… 

MASINO: Ma quali autra realtà, Santinu... non staiu pinzannu sulu ad Alfredo o a Matteo... ma a  

me mugghieri... 

LUCIA: Picchì... chi centra a mamma? 

MASINO: Centra picchì… santenni cu me frati... u ziu Turruzzu. 

LUCIA: No. 

MASINO: si. 

SANTINO: Ma è sicuru di chistu? 

MASINO: Cettu... propriu davanti e me occhi. Malidittu u mumentu chi mi turnò a vista.  

Prima non vidia ma almenu era cuntentu picchì non sapia… ora vidu ma aiu u cori a pezzi  
picchì sacciu… Megghiu orbu, era megghiu quannu era orbu…. 

SANTINO: Bonu, non si dipirassi così… 

LUCIA: Non ci pozzu cridiri… 

MASINO: E inveci cià cridiri…. 

(pausa) 

SANTINO: Ciù pozzu dari un consiglio? 

MASINO: E picchi no. Oramai chiù scurru i mezzanotti… 

28 

 
 
 
 
 
 
 
 
 
 
 
 
 
 
 
 
 
 
 
 
  
  
  
  
  
  
 
 
 
 
 
 
  
  
  
Megghiu Orbu 

Francesco Chianese 

SANTINO: L'affrontassi, a tutti i dui... ciava a diri chi sapi tutti i cosi e chi pi so mugghieri vinni u 
         mumentu di sceglieri. 

MASINO: Chi paroli è facili, ma a verità è chi si idda si nannassi... mortu saria... 

LUCIA: Ci fussi ca io cu tia... non ti preoccupari. 

MASINU: U sacciu chi supra i tia pozzu cuntari... ma intanto... preferiscio fari l'orbu... (e si rimette  

gli occhiali) poi vidennu facennu... 

(entrano dalla porta esterna Peppina e Turruzzu ridendo) 

SCENA 6 

MASINO: (fingendosi ancora cieco) Unni annastu a cattari i sigaretti...  a fabbrica forsi? 

TURUZZU: C'era tanta confusioni... ca ci su i sigaretti (glieli da in mano) 

MASINO: grazi, ma mi passò a voglia i fumari. (e li getta per terra) 

PEPPINA: Sempri così... stu cristianu non ragiuna chiù... 

LUCIA: Mamma aviri chiù comprensioni pu papà... no vidi chi è ciecu. 

SANTINO: (con voce da donna) Propriu così... chiù rispettu per i non vedenti. 

MASINU: Bonu dicisti San...tina ... non vedente ma capente... cioè chi capisciu tutti i cosi... 

TURRUZZU: Picchì chi capisti Masinu? 

MASINO: Chi tu fratello si un gran fetentone chi approfittasti di un non vedente pi fari u fetente e  

mi ci robi a mugghieri sutta u nasu. 

PEPPINA: Ma chi sta dicennu... U sintiti figghioli... chiddu chi dici? Pacciu divintò... pacciu  

gilusu... 

LUCIA: Mi dispiaci ma non sintì. 

PEPPINA: E allura sintiti chistu... tu e to patri... Io vi lassu... Mi ni vaiu... minni vaiu a stari cu 
         Turruzzu... 

TURRUZZU: (colto di sorpresa) Chi...chi...chi... chi dicisti? 

PEPPINA: Minni vegnu a stari cu tia. Non dici di vulirmi beni? 

TURRUZZU: Ma quannu mai t'è dittu chistu... IO ti vulia cunsulari... e basta... senza esagerari... 

PEPPINA: Ma chi sta dicennu? 

SANTINO:(con voce da uomo) Sta dicennu, signora, chi non è l'omu pi lei... e chi è megghiu mi  

sinni va… 

29 

 
 
 
  
  
 
 
 
 
  
  
  
  
  
  
  
  
  
 
  
 
  
  
  
  
  
  
  
 
Megghiu Orbu 

Francesco Chianese 

MASINU: e pi subitu... e ca intra non ha chiù mettiri pedi... 

(Turuzzu esce in silenzio di corsa) 

SCENA 7 

(Peppina resta all'impiedi ammutolita guardando verso la porta) 

MASINO: (si alza e le si avvicina) Bonu... mugghieri... facemu finta chi ti pigghiasti na picca i  

ferie... dopu tuttu meritati sunnu. (si toglie gli occhiali) Non t'accuggisti chi ci vidu? 

PEPPINA: (quasi a bassa voce e quasi distrattamente) Ci vidi? 

MASINO: Ci vidu, ci vidu... 

PEPPINA: (con tono un pò più forte e con maggiore attenzione) Ci vidi? 

MASINO: Si Pippina, ci vidu... 

PEPPINA: (Quasi forte) Ci vidi? Ti turnò a vista? 

MASINU: Si mugghieri. 

PEPPINA: (forte) E allura vidi mi non ti senti chiù mali... e mi non ti fa veniri i duluri chi non 

 supportu chiù i to lagnanzi. 

LUCIA: E Turnò a vita normali. 

(entrano Alfredo e Matteo) 

SCENA 8 

ALFREDO: aiu na fami... chi è nenti c'è ancora di prontu?  Matteo resta a pranzari cu niautri. 

MASINO: (fingendosi cieco) Bonu, mi fa piaceri: iddu si setta vicinu a Lucia e tu vicinu a Santinu. 

SANTINU: (con voce di donna, si avvicina ad Alfredo e lo accarezza) Cettu, vicinu a mia ta sittari  

Alfreducciu. 

ALFREDO: Ma non c'è bisognu mi mi tocchi. 

MASINO: Picchì… non ha piaciri chi a to zita ti tocca???? 

ALFREDO: Cettu chi l’aiu a piaciri… però non supportu chi m’ava a ghiessiri sempri piccicata i 

supra. 

LUCIA: Giustu… non supporta u so ciatu sempri i supra… 

MASINU: Io penzu chi non è u so ciatu chi non supporta… ma u so ciauru… 

ALFREDO: Ma papà.. si po sapiri chi va cucchiannu? 

30 

 
 
 
  
  
  
  
 
  
  
  
  
  
  
  
  
 
 
  
  
  
 
  
  
 
 
 
 
 
Megghiu Orbu 

Francesco Chianese 

MASINO: Ma cu iò?? Nenti, dicu sulu chi a tia ti piaci soltanto u profumu chi usa Matteo… chiddu 

chi ci regalasti tu pi San Valentino… 

MATTEO: MA signor Masinu... 

MASINU: Mutu o muta... tutti cosi vitti... 

ALFREDO: Vidisti??? Dicisti chi vidisti??? Ma allura, ora ci vidi... 

PEPPINA: Ci vidi... ci vidi... 

MATTEO: Ruvinati semu!!!! 

MASINU: (va al centro del palco seguito dalla famiglia) Ma quali ruvinati… ca nuddu è rovinatu.

 Si veru è… ora ci vidu...  ma eppi a peddiri a vista pi ci vidiri megghiu...  E sugnu tantu 
 cuntentu picchì...  purru s'è strana e mi inchiu di brogghi….  chista è sempri… a me 
famigghia. 

F I N E 

31 

 
 
 
 
 
  
  
  
 
  
 
 
 
 
 
 
 
 
