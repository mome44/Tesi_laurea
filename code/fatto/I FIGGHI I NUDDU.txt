francesco chianese 

“i figghi i nuddu” 

I FIGGHI I NUDDU 

Commedia 
in due atti 

di 

Francesco Chianese 

1 

Commedia brillante  

Commedia brillante  

Commedia brillante  

Commedia brillante  

Commedia brillante  

in due atti di 

in due atti di 

in due atti di 

in due atti di 

in due atti di 

di: 

di: 

di: 

di: 

di: 

                               di: 

                               di: 

                               di: 

                               di: 

                               di: 

 
 
 
 
 
 
 
 
 
 
 
 
 
 
 
 
 
  
 
 
 
 
 
 
 
  
 
 
 
  
 
 
 
  
  
  
  
  
  
  
  
  
  
francesco chianese 

“i figghi i nuddu” 

I FIGGHI I NUDDU 

                                                                 Come 

Personaggi in ordine di apparizione: 

ANNA: 
MARIA: 
ANGELA: 
MARIA:  
ANNA: 
ANNA: 
Altri bimbi: 
MARIA: 
ANGELA:   
ANGELA: 

Bambina 
Bambina 
Bambini  
Bambina 

Altri bimbi: 

Altri bambini 

BARTOLO:               

 Padrone di casa vicino al parco 

LUCA: 

   Amico di Bartolo 

CONCETTA: 

   Moglie di Bartolo 

GREGORIO: 

   Giovane fidanzato 

ADELE: 

NINO: 

   Fidanzata di Gregorio 

   Altro bambino 

2 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
     
  
 
 
  
 
  
 
  
 
 
  
 
 
francesco chianese 

“i figghi i nuddu” 

“I FIGGHI I NUDDU” 
PRIMO ATTO 
SCENA 1 

(Sulla  scena  tre  panchine-  una  centrale  e  le  altre  due  di  lato-  a  voler  rappresentare  una  villa 
comunale.  Da  poco  hanno  aperto  nelle  vicinanze  una  casa  d’accoglienza  per  bambini  senza 
genitori e/o poveri , e in questa villa i bambini ci vengono spesso per giocare) 

(Vi sono dei bambini che giocano… entrano in scena Bartolo e Luca. Luca ha un giornale in mano. 
Bartolo caccia i bambini che si allontano uscendo dalla scena) 

BARTOLO: Da quannu apreru sta casa pi carusi… zumma sta speci di orfanotrofiu… cà finiu a 

 paci. Non si capisci chiù nenti. Sunnu sempri ta sti pedi, pedi… 

LUCA: Matri chi si  esageratu… i carusi hannu aviri modu di giucari, no? 

BARTOLO: E proprio cà l’hanna fari? Propriu davanti a me casa? 

LUCA: Vidi chi non sunnu davanti a to casa… sunnu intra  a villa comunali 

BARTOLO: Sì, ma si duna u casu chi a me casa è a mancu deci metri i cà.-  Fannu tantu di du 

 baccanu chi si senti purru si staiu chi finestri chiusi.  
Prima mi viniunu sti tizi…., ca c’era u Paradisu…. Iò, non finia mancu i manciari chi subutu 
mi ni vinia cà e mi sittava ta sta panchina, e cu mia vinia purru me mugghieri….- C’era na 
paci,  un  silenziu…  si  sintiunu  sulu  l’aceddi  cantari….    Ou,  purru  all’aceddi  ci  ficiru 
chianari…  tantu chi alcuni si trasfireru altrove e autri, inveci ristaru cà, ma pì protesta non 
cantunu chiù. 

LUCA: Iddi almenu fannu na protesta silenziosa, tu inveci non fa chi parrari e a vanvera… 

BARTOLO: Si, si tu ci schezzi è inveci a cosa è gravi…. Me mugghieri, per esempio,  da quannu ci 
sunnu  sti  carusi  ,  ta  sta  panchina  non  s’à  volutu  sittari  mancu  p’un  sulu  minutu…  e  così 
passa u tempu sempre davanti o televisori… e cu volumi beddu fotti, in modu di  non sentiri 
i buci i sti picciriddi    

LUCA: Bhè, a to mugghieri a capisciu… Cettu chi non è facili  pi idda… vaddari, sentiri a tutti sti  

carusi senza pinzari chi… propriu idda non potti e non po’ aviri figghi …  

BARTOLO: Oramai non ni parra chiù… ma sugnu convinto chi ci pensa continuamenti.   

Non  cridiri  chi  non  ci  penzu  purru  io  a  chistu….  Ma  idda  a  pigghiò  ancora  peggio  i  mia. 
Non supporta l’idea chi pi coppa so…. iò non potti aviri u figghiu ch’è sempri desideratu…., 
un beddu masculeddu. 

3 

 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

LUCA: Ma comu faciti a essiri così sicuri chi è idda a non putiri aviri figghi e non tu. 

BARTOLO: Quannu n’accuggemmu chi non c’era nenti i fari, io non vulia chi si sapissi di cu iera a  

causa, Concetta però insistiu a vulirlu sapiri e così ni ficimu tutti l’analisi 

LUCA: E ad essiri sterili risultò proriu idda, to mugghieri… 

BARTOLO: E sapissi comu a pigghiò??? Mi vulia lassari… dicia ch’era pu me beni… chi io non 

meritava na fimmina comu idda. Picchì na fimmina chi non po’ parturiri non è bona a nenti, 
mancu a fari di mugghieri 

LUCA: Ma vò diri, mai ci pinzastu ad adottari un picciriddu? Non sunnu cettu i soddi chiddi chi vi  

mancunu. 

BARTOLO: Picchì chi è un problema di soddi? Fu a prima cosa chi ci dissi, chidda di pigghiarni un  
picciriddu. Mi rispuniu chi idda voli un figghiu, u voli cu tuttu u cori, ma avi a ghiessiri du 
nostru stissu sangu e no un estraneu chi non si sapi cu è  so patri…  Non ni voli intra a casa 
di sti “figghi i nuddu”: così i chiama idda. Figghi i nuddu. 

LUCA: (vede in lontananza Concetta) Mutu Bartulu…. Mutu chi st’arrivannu to mugghieri… 

SCENA 2 

(In scena appare Concetta con alcune borse per la spesa in mano) 

CONCETTA: (al marito) Mu magginava ch’eri cà… 

BARTOLO: Posa sti buzzi e settiti na picca cà cu niautri 

CONCETTA: Cu tutti i cosi chi aiu i fari… e poi, u sa chi cà non ma passu chiù… 

LUCA: E comu mai, signora Concetta? 

CONCETTA: Comu mai??? Picchì, si po’ stari tranquilli cà cu tutti sti carusi chi bazzucunu stu  

postu? 

LUCA: (facendo finta di niente) Ma quali carusi? Si riferisci a chiddi chi stanno giuocannu da via? 

 (non si vedono) 

CONCETTA: Proprio a iddi mi riferisciu… sunnu na cosa insopportabili… sempri ittati cà,…  

fannu buci, si sciariunu…. Non si po’ chiù mancu ripusari… 

4 

 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

SCENA 3 

(mentre  parla  una  palla  rotola  verso  di  loro  e  finisce  fra  i  piedi  di  Concetta.  Tre  bambine  si 
avvicinano per riprenderla.  Concetta prende la palla fra le mani) 

CONCETTA: (seccatissima) A viditi cu sunnu…. E si inveci di essiri na palla era na petra? E si  

inveci di rotolari a tiravunu pì l’aria e mi cadia ta testa? E si io era sula e nuddu   mi putia 
puttari  o  spidali?  Chi  facia?…  muria  dissanguata!!!…  capistu  cu  sunnu?  Sunnu  piccoli 
diliguenti assassini…. Chisti sunnu…. 

ANNA: Signora, m’ava scusari… niautri non giucamu chi petri, sulu ca palla. Chi fa na duna  pi 

 cortesia?  

BARTOLO: Concetta, fozza dacci sta palla, così si ni vannu 

CONCETTA: E unni è chi si ni vannu? Chisti cà restunu a fari dannu. Iò quasi, quasi cià scoppiu 

 sta palla 

LUCA: Ma cià dessi… non ci fannu pena? 

MARIA: Pi favori signora, ni dassi a palla e niautri nannamu a giucari chiù pi da via, unni non 

 distubbamu a nuddu- 

CONCETTA: E inveci distubbati purru si siti chiù pi da via. Basta a sula vostra presenza pi 

 disturbari 

ANGELA: Ma a lei chi disturbu ci damu? 

CONCETTA: Viautri non mu dati sulu a mia u distubbu… viautri siti disturbanti naturali…. 

 Disturbatori della  quiete pubblica 

LUCA: (cercando di mettere pace) Bonu figghioli chi ora a  signora vi duna a palla… Idda 

 schezza….. Com’è chi vi chiamati? 

CONCETTA: picchì chi hannu un nomi? 

ANGELA: Cettu chi l’avemu…. Io mi chiamo Angela come gli Angeli che stanno in cielo 

MARIA: Io mi chiamo Maria come la Madonna 

ANNA: ed io Anna come la mamma della Madonna 

LUCA: Complimenti…. Avete proprio dei bei nomi 

5 

 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

CONCETTA: Hannu i nomi chi ci affibbiaru ta stu speci i cunventu… Cettu chi non ci putiunu 

 mettiri i nomi di so nonni, si non sannu mancu chiddu di so patri… sti poveri figghi i nuddu 

MARIA: Niautri non semu figghi i nuddu… niautri i genitori l’aviumu…..  

Me  patri  facia  u  carabinieri  e  me  mamma….  maestra  i  scola.  Poi  un  ghionnu  ci  fu  un 
incidenti d’auto… e ora non ci sunnu chiù. 

ANGELA: Me patri, invece, era un avvocato famoso e me…. matri dottoressa. Me mamma cadiu  
malata di na brutta malattia e muriu, me patri pa disperazioni si ittò sutta un treno 

ANNA: Invece me patri era impiegato ta na banca e me mamma puru… ta stissa banca. Ci fu na 

 rapina…. i ladri spararu e iddi… 

BARTOLO: …Bonu figghiuleddi, non cuntati chiù nenti chi mi facistu commuoviri… Concetta, 

dacci sta palla. 

CONCETTA: Va bene, va… cà c’è, u palluni (lo da ad Anna) Ma a mia non mi facistu commuoviri.  
Iò u cori duru l’aiu… e si purru non siti figghi i nuddu… siti sempri diliguenti casinari.. 

LUCA: (A Maria) Non ci badati….  E così, to patri faciva u carabinieri…. 

MARIA: No,  pompiere  

BARTOLO: Ma non dicisti carabinieri? 

ANNA: S’eppa sbagghiari 

CONCETTA: Ah, si sbagghio? E allura dimmillu tu chiddu chi facia to patri 

ANNA: Me patri, me patri… era… era ( le altre cercano di suggerire) pru..fissuri 

BARTOLO: E u bancariu cu era allura? 

CONCETTA: (ad Angela) E tu allura, tu ricordi tu chiddu chi facia to patri? 

ANGELA: Cettu chi mu ricordu… facia l’avvocatu e me matri… e me matri… 

LUCA: (pacato) Bambine, picchì vi vintastu tutti i cosi? 

ANGELA: E chi aviumu a fari? Veru è, no sapemu cu sunnu i nostri genitori né chiddu chi faciunu, 
 ne canuscemmu. Ma te nostri cori, te nostri pinzeri esistono piddavveru e niautri i videmu e  

6 

 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

purru  ci  paramu  ca  nostra  immaginazioni.…  Un  ghiornu  sunnu  avvocati,  nautru  iornu 
muraturi. Si. Si, esistunu… puru si te nostri sogni e lei Signora, non ni po’ chiamari figghi i 
nuddu,  picchì  niautri  non  semu  figghi  i  nuddu  …  semu  …  semu….  figghi  du  Signori  (e 
scappano uscendo di scena) 

CONCETTA: (dopo un po’ di silenzio) Sunnu purru rispusteri… 

LUCA: Signora, a verità… ma non ci fannu na picca i pena…. 

CONCETTA: Cettu chi mi fannu pena… Ma iò chi ci pozzu fari… Già fazzu abbastanza pi iddi. 

C’è fattu aviri coperti… roba i manciari, come pasta, salsa e tanti autri cosi… E pì Natali ci 
portu u panettoni e tanti cosi boni…. Ch’è fari di chiù? 

LUCA: Io cridu chi iddi avissuru prifirutu na carizza ogni tantu…. E na parola d’affetto. 

BARTOLO: A cosa chi chiù mi duna fastidiu è sapiri chi cetti carusi non sunnu orfani, ma  

abbandonati di so genitori. 

CONCETTA: Propriu così, abbandonati come si fussuru cani. A mia u Signori non mi desi 

figghi…..  a sti cristiani  inveci…  sti cristiani  …. Basta così… io  vicinu a casa  (al  marito) 
Chi fa tu, veni cu mia???? 

BARTOLO: Si, si… vegnu cu tia… ni videmu poi, ti salutu Luca. 

LUCA: arrivederci 

(i due escono di scena) 

SCENA 4 

(Luca si siede sulla panchina, apre il giornale e lo comincia a leggere mentre da lontano si sentono 
voci di bimbi che giocano) 

(entrano in scena Gregorio e Adele) 

GREGORIO: (a Luca) chi potta di interessanti u giornali? 

LUCA: (guarda i nuovi arrivati) a ciao, sittativi na picca 

ADELE: Comu mai sulu, sulittu? 

LUCA: Veramenti fino a un mumentu fa era cu Bartolo e so mugghieri… 

7 

 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

ADELE: So mugghieri cà? E comu mai? Non ci ni dununu chiù fastidiu i picciriddi? 

LUCA: E comu? Non mi ni parrari…  

GREGORIO: Sempri sul sentiero di guerra cu di povirazzi, vero? 

ADELE: Sti cristiani, ne capisciu, hannu tanti di soddi chi non sannu unni l’hanna a mettiri, eppuri,  

sunnu sempri incazzati. 

LUCA: Non sempri i soddi fannu miraculi. E ti pozzu garantiri chi purru iddi annu problemi, e  

beddi rossi… 

GREGORIO: Vulissi a vidiri cu non avi problemi di sti tempi…. 

LUCA: Viautri chi problemi aviti? Siti giovani, beddi… anzi a cu spittati vi mi maritati? 

GREGORIO: e cun quali soddi? E unni è c’avissimu annari a stari, unni mia o unni idda? A parti  

chi nostri casi sunnu piccitti… non esiste propria…., niautri vulemu a nostra libertà….  Ma  
non avemu né occhi pi cianciri, né soddi minni maritamu… 

ADELE: u vidi… purru niautri avemu problemi…  

LUCA: Mi parri, chi l’unucu chi non avi problemi sugnu sulu iò…. E chistu sta divintannu un  

problema  

GREGORIO: E si tinissi sti problemi… è a megghiu cosa. (si alzano) Vabbò niautri continuamo a  

passiari… lei continuassi a leggiri…. 

(ed escono, Luca riapre il giornale e legge) 

LUCA: (guardando il giornale) Miscula… sì.. sì… sta notizia mi fici veniri n’idea geniale…. Ora  

vaiu unni Bartolo e c’inni parru…. (ed esce) 

SCENA 5 

(la  scena  è  vuota  per  qualche  secondo…  poi  entrano  dei  bambini….  Prima  uno    si  affaccia  tipo 
volersi accertare della presenza di qualcuno) 

MARIA: Nuddu c’è…. Putiti veniri tutti… 

(entrano i bimbi) 

ANGELA: Vò diri ti fissasti cu stu postu.. comu sa villa fussi tutta cà. 

8 

 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

MARIA: Chistu è u postu megghiu unni c’è chiù largu e putemu giucari megghiu 

ANNA: Comunque oramai semu ca e giuocamo cà….. Forza carusi… sittattivi tutti cà… davanti a  

sta panchina… 

(i  bimbi  si  siedono  dando  le  spalle  al  pubblico,  facendo  una  specie  di  mezza  luna  davanti  alla 
panchina centrale.) 

ANNA: Si mette al centro alzata… forza come giochiamo? 

MARIA: picchì non giucamu a 1,2,3 stella 

I BIMBI. (tutti): si, si ….  

ANNA: Va bene alzativi… chi cuminciu iò a mettirmi sutta  

(si schierano Anna da una parte laterale del palco e gli altri bimbi dall’altra parte) 

ANNA: ( si gira e si mette le mani davanti agli occhi) 1,2,3 stella (e si gira) 

(i bimbi giocano… il gioco dura alcuna minuti) 

SCENA 6 

(entrano in scena Luca, Bartolo e la moglie) (i bimbi nel vederli fuggono via) 

BARTOLO: Iò non capì nenti di chiddu chi mi dicisti tu… 

LUCA: Eppuru è semplici e ti dicu chi già l’hannu fattu… pensatici bonu… 

CONCETTA: in effetti purru iò l’è sintutu stu fattu…. Ma semu sicuri cu putemu fari purru niautri? 

LUCA: cettu… o almenu cridu di sì… 

CONCETTA: A vidi chi u dubbiu l’avi purru lei? 

LUCA: Ma chi c’entra… chi sugnu dutturi iò? E poi, parramuni chiaru… senza offesa, vi piacessi  

aviri un figghiu? 

BARTOLO: Cettu… chi ni piacessi ma…. 

CONCETTA: ….Vulemu un figghiu nostru … no unu di chiddi a scatola chiusa…  

9 

 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

LUCA: E allura a soluzioni è sulu chidda. Zumma, si lei sapissi chi so marito avi un figghiu chi fici  

cu n’autra ? lei chi facissi da creatura?  

CONCETTA: A creatura ma tinissi …. Ma non prima di scipparici l’occhi a me maritu e ‘mmazzari  

a da fitusa fimmina… 

LUCA: E si inveci sapissi chi stu figghiu…. So marito no fici…  facennu di cosi cu na fimmina? 

BARTOLO: Basta, stu discussu non mi sta piacennu chiù… Io sugnu masculu e di cosi i fazzu sulu  

chi fimmini (guarda la moglie) i facissi… ma ne fazzu…. 

CONCETTA: Mutu tu chi ancora non ha caputu nenti… Luca sta parranno du … -comu si chiama- 

 …concepimento ta provetta… 

BARTOLO: Comu? Concepimento ta chi? ???? 

CONCETTA: Ta provetta… 

BARTOLO: provetta? E chi voli diri ? 

CONCETTA: Voli diri, voli diri…. Ciù spegassi lei chiddu chi voli diri. 

LUCA: comu si fussi facili…. Zumma. E’ risaputu chi tu i figghi i po aviri, ma to mugghieri no…  
Quindi, si metti u to semi ta na provetta che a sua volta si metti intra a l’ovu di na fimmina  
chi po’ parturiri e…chista… resta incinta…. Così quannu nasci u picciriddu si sapi di cu è  
figghiu… e siti tutti contenti… 

BARTOLO: Miscula ch’è complicatu… Io sugnu tradizionali e secunnu mia è megghiu evitari tuttu  

stu giru di cosi strani come a provetta, l’ovu… io ignoranti sugnu… facemu i cosi  
naturalmente e cu si visti, si visti… chi ni diciti? 

CONCETTA: Iò dicu mi ti rigetti i sensi o ti sceppu l’occhi… Facennu u bastasi ca provetta….  

U carusu chi nasci eni figghiu to, a mia mi sta beni, e io… tuttalchiù diventu  cornuta o 10%. 
Facennulu in modo naturali, comu dici tu…. U figghiu è sempri u to, e mi sta beni o stissu… 
sulu chi iò diventu cornuta o 100 %. E chistu non non mi sta beni chiù… 

LUCA: Allura…. Vistu chi capistu chi ni pinzati? 

BARTOLO: Bhò???? 

CONCETTA: Ma siti sicuru chi tuttu chistu è legali? 

LUCA: Veramente no… anzi mi parri di no… ma chistu non è un problema… cu na picca di soddi 

10 

 
 
 
  
 
 
 
 
 
 
 
 
 
 
 
 
 
francesco chianese 

“i figghi i nuddu” 

tuttu diventa lecitu. Un dutturi disposto e chi ni spiega tuttu… non vi preoccupati cu trovu 
iò… 

BARTOLO: Bravu… e a fimmina chi mi duna l’ovu, chi facisti a trovasti? 

LUCA: Bhè, veramenti ancora no…. Ma purru pi chistu non c’è problema 

BARTOLO: Già, è sulu na questioni di soddi….. 

CONCETTA: Però, a fimmina ava a ghiessiri comu dicu io…. Bedda, giovani e forti… zumma  

comu a mia… 

BARTOLO: Mi raccumannu comu a idda ava a ghiessiri…. Ma dicu iò, non si po’ fari cu metudu  

naturali….. 

CONCETTA: Tu dugnu iò u metudu naturali… va bhò va… ora ci penzu bonu… intantu viautri  

pinzati a quali fimmina ciù putemu diri… Pi soddi non ci sunnu problemi…  
E si tuttu va beni… chi ni dici Bartolo… un beddu regalu ciù facemu purru all’amicu Luca 

BARTOLO: E non sulu… ava ghiessiri purru u padrozzu di Battesimu 

LUCA: Troppu onori pi mia… 

CONCETTA: L’onori eni u nostru… comunque… io vicinu a casa chi aiu tanti cosi i fari… 

BARTOLO: Io restu ca cu Luca… anzi cu compari Luca…. 

CONCETTA: Arriderci e buona caccia…. 

LUCA: Arrivederci …. Cummari 

(Concetta esce di scena) 

BARTOLO: Allura già accordato… farai u padrozzu di Battesimu…. Ma si tu cunviccissi me  

mugghieri di fari i cosi naturalmente e non pi provetta… ti fazzu fari u padrozzu non sulu di 
battesimu ma purru di Cresima e testimoni o so matrimoniu…. 

LUCA: Si io m’azzardassi a farici na proposta i chista… idda u coddu mi scippassi e poi chi ti ni fa  

d’un compari senza testa? 

11 

 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

(entrano in scena Gregorio e Adele) 

SCENA 7 

GREGORIO: (a Luca) ancora ca siti? (a Bartolo) Saluti a vui signor Bartolo 

BARTOLO: Buongiorno Gregorio, signorina Adele buongiorno 

GREGORIO: Cettu chi ta sta villa c’è na frischizza che è na bellezza… è un piaceri stari cà 

LUCA: Sunnu sti alberi chi ni fannu ombra e chi ni fannu ciauru (poi in un orecchio a Bartolo) Chi 

 ti ni pari di Adele? Ciù dicemu a idda? 

BARTOLO: (sempre in un orecchio) mizzica idda è propriu bedda…. Ma si sicuru chi ci staci?     

LUCA: (parlando piano) si po’ tintari e comunque hannu bisognu di soddi 

GREGORIO: Forsi disturbamu? Avi na picca chi vi parrati te ricchi… 

ADELE: se è così nannamu… 

LUCA: No signorina… è chi Bartulu mi stava cuntannu na cosa interessanti chi vi po’ riguardari… 

ADELE: Ah sì… e chi è di tantu importanti…. 

BARTOLO: Na cosa delicata… difficili da spiegari…. 

GREGORIO: Forza spiegatinnillo senza problemi 

BARTOLO: Si tratta… si tratta di ova… 

ADELE: Ova? Vi servunu ova? 

BARTOLO: Si e no… zumma ova chi è mettiri assemi a na cosa me ta na pro… pro… com’è chi si  

chiama da cosa, Luca? Ah sì, provoletta… 

LUCA: Provetta, non provoletta… comunque cumminasti un macellu… facisti na gran  

confusioni… 

BARTOLO: Comu si fussi facili mi ci dicu a unu mi  mi presta a so zita ch’è fari un figghiu cu  

idda… 

GREGORIO: Chi è chi stati dicennu? Io v’è pristari a me zita ? Pezzi di depravati… 

12 

 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

LUCA: No, Gregorio… non è comu penzi tu… 

BARTOLO: Già… io na vogghiu pristata… a vogghiu vinnuta….  

ADELE: Ma pi cù mi pigghiastu? Io vinnuta…. Non sacciu si mi faciti chiù schifu o pena 

GREGORIO: Non vi tumpuliu picchì siti chiù ranni i mia… 

LUCA: Aspetta…. Non è così… si stati calmi vi spiegu ogni cosa iò 

ADELE: Forza… chi forsi è a megghiu cosa…. 

LUCA: Bene… Non sacciu si sapiti chi Bartulu e so mugghieri non ponnu aviri figghi 

BARTOLO: Ma a cuppa non è a me…. Me mugghieri non ni po aviri, io si… 

ADELE: E così u voli fari cu mia stu figghiu? 

BARTOLO: Si, picchì chi c’è di mali? 

GREGORIO: Io a chistu u mazzu… 

LUCA: Gregoriu no sentiri… e tu Bartolu ti vo stari mutu chi scunchiuti? 

ADELE: Forza continuassi chi mi staiu innervosendo sempri chiossà… 

LUCA: Allura, Bartulu  po’ aviri figghi, a mugghieri no… Zumma, Gregoriu, Adeli dietro un  

grosso compenso ciavissa pristari u so utero pi aviri un figghiu … ma senza fari nenti 

ADELE: Sta parranno du famosu utero in affitto…. 

LUCA: Proprio così… non ava a fari autru chi ristari incinta senza fari nenti cu nuddu 

BARTOLO: Già cu nuddu, sulu cu na provoletta 

LUCA: Provetta, Bartolo… no provoletta…  

GREGORIO: Capì, anzi cridu di avere capito… ma non si ni parra… o ca provetta o senza provetta,  
iò non ci prestu nenti a nuddu, figuramuni a zita… e poi, vi scuddati chi stamu ton paisi 
piccittu? E…. pi cristiani di cà… sempri curnutu saria… 

BARTOLO: Curnutu… quali curnutu… al massimu u siti o 10% comu a me mugghieri… 

13 

 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

Certu chi si i cosi fussiru naturali… divintassi curnutu o 100% ma ci guadagnastu chiossà. 

GREGORIO: (offeso) non mi interessa io non fazzu u ruffianu… 

LUCA: Eppuru i soddi fussuru assai… e così vi putiti maritari… Chi ni pensi tu Adeli? 

ADELE: Io penzu… chi è na pazzia… ma quantu fussi stu compensu? 

LUCA: Già, Bartulu quantu fussi stu compensu? 

BARTOLO: Chissacciu… quantu si duna ta sti casi? 

LUCA: E chi sacciu non mi parri chi c’è na tabella prezzu… Però io diria mi ci duni  

n’appartamentu unni stari, magara da casa chi ha vicinu o mari e soddi spicci…. Chissacciu 
cinquanta milioni di liri, vannu beni? 

BARTOLO: Comu no! Sciocchezze, a casa a mari… cinquantamilioni… e chi sunnu… caramelli?  

Tantu i me sunnu sti soddi… 

LUCA: Ma sarà u to purru u picciriddu… e poi tu i soddi l’ha… 

GREGORIO: Si, viautri mercanteggiati… non è dittu però chi ci stamu…. 

LUCA: Ma ci putiti pinzari… 

ADELE: Va beni ci putemu pinzari… ma po essiri possibili sulu sti sta gravidanza sarà portata  

luntanu di stu paisi e a spisi vostri… 

BARTOLO: Chistu non è un problema… 

GREGORIO: Io dicu di no… megghiu a fami chi sti vergogni 

LUCA: Ma quali vergogni… i vergogni sunnu sulu chiddi chi si sannu… e niautri facemu di tuttu  

picchì non si veni a sapiri nenti.  

ADELE: Io dicu…. Chi ci pinzamu… dopututtu l’utero è u me e na casa e cinquanta milioni non  

sunnu picca…  Va beni ci penseremo. Ora però è megghiu si nannamu… 

LUCA: Si, si discurritivilla con calma e poi ni parramu attorna… Arrivederci 

ADELE: Arrivederci (i due escono di scena) 

LUCA: Fatta è… ti dicu ch’è fatta… Hannu bisognu di soddi e diranno di si 

14 

 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

BARTOLO: Ma u sa chi non mi ni avia mai accuggiutu chi Adele è così bidditta? 

LUCA: Megghiu così, vorrà diri chi u figghiu chi nasci… si non ni pigghia i tia,  sarà bellissimo 

BARTOLO: Cettu,  si non ni pigghia i mia….. Ma, senti na cosa… non penzi chi è un peccatu chi  

na bedda figghiola i chidda avi a parturiri pi mezzu di na provoletta….? 

LUCA: Provetta, cretino…. No provoletta. 

FINE I ATTO 

15 

 
 
 
 
 
 
 
 
 
 
 
 
 
  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

II ATTO 

SCENA 1 

(Sulla scena Bartolo da solo che passeggia da una parte all’altra, pensieroso….. Entra un bambino 
e si siede sulla panchina) 

NINO ( il bambino): Le dispiace se mi siedo qua ? 

BARTOLO: A villa di tutti ieni e a panchina fa parti da villa. 

NINO: Intendevo chiedere se la mia presenza la disturba. 

BARTOLO: (lo guarda un po’… poi si siede accanto) e picchì m’avissa disturbari… basta chi non  

parri…   

(passano dei secondi in silenzio facendo finta di ignorarsi ma incontrandosi con lo sguardo) 

BARTOLO: E chi fa non parri 

NINO: Veramente è stato lei a dirmi di restare in silenzio… 

BARTOLO: Giustu… propriu così… (pausa) com’è chi ti chiami? 

NINO: Posso rispondere o debbo restare in silenzio? 

BARTOLO: Cettu chi m’ha rispunniri.. e a cu cià fici a domanda allura, visti chi ca ci semu sulu io  

e tu. 

NINO: Nino… Nino è il mio nome 

BARTOLO: Nino…. Purru tu fa parti di du postu? 

NINO: Si, diciamo che abito là dentro… 

BARTOLO: allura purru tu… apparteni e….. 

NINO:    ….figghi i nuddu?  

BARTOLO: (imbarazzato) No… non vulia diri propriu così… zumma non vulia essiri offensivo…  

u fattu è chi cà… tutti vi intennunu i stu modu… 

NINO: E probabilmente è vero… siamo figli di nessuno… dimenticati da tutto e da tutti, ci  

16 

 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

illudiamo di entrare, un giorno, a far parte di chissà quale famiglia… ci crediamo così  
fermamente che in ogni persona che viene a trovarci o incontriamo per strada, crediamo che  
sia quella giusta, quella che viene a prenderci, che viene per… (pausa) Poi, però, la persona 
va via senza degnarci di uno sguardo e allora tutto diventa triste. 

BARTOLO: Ma tu… no canuscisti a to patri o a to matri? 

NINO: No…. Non li ho conosciuti… non so se nemmeno se sono vivi o morti… non so niente di  

loro.. e non mi interessa sapere chi sono… so soltanto che adesso sono qui…  
E forse questa volta … è veramente quella giusta… 

BARTOLO: Picchì… quacchi dunu è interessatu a tia? 

NINO: Sembrerebbe di si… è venuta una coppia a vedermi, abbiamo parlato un po’… ci siamo  

messi a scherzare… Mi sono subito piaciuti… 

BARTOLO: Spero bonu pi tia… ti fazzu tanti auguri…. 

NINO: Grazie. Spero che sia veramente la volta buona, non credo sopporterei un’altra delusione…  

( a questo punto si sente la voce di Concetta che chiama) 

CONCETTA (fuori campo): Bartolo, Bartolo a unni sini 

BARTOLO: (a Nino, agitato) Me mugghieri ieni, forza Nino, pi favuri vattinni, non ti fari vidiri i  
me mugghieri… Però, ritorna chi ti vogghiu vidiri ancora, chi vogghiu parrari ancora cun  
tia… 

(Nino fa cenno di annuire, saluta con la mano e fugge via) 

SCENA 2 

(entra Concetta) 

CONCETTA: Ah, ca eri… e unni è chi putivi essiri… sempri sittatu ca 

BARTOLO: Ca mi sentu megghiu da me casa… beddu rilassatu e friscu comi i rosi… 

CONCETTA: Rilassatu… comu si fussi facili cu di buci chi fannu sti picciriddi 

BARTOLO: Buci… dicemu na picchicedda i rumuri… chi tuttu sommatu fannu piaceri 

CONCETTA: O Bartolo… chi è ti ubriacasti? E di quannu ti fa piaceri sentiri u casini chi fannu ddi  

17 

 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

figghi i nuddu… 

BARTOLO: (alzando il tono) Concetta, ora basta… non è chiù u casu mi i chiami a stu  

modu… Io cridu chi iddi già soffrunu abbastanza… senza ….. na vera famigghia… 

CONCETTA: Bartolo…. Svigghia!!! Ma si sicuru chi sini propriu tu… Bartulu Gullitta, nonché me  

maritu?  

BARTOLO: Sogno proprio io… in carne ed ossa 

CONCETTA: Lassamu peddiri va…. Parramu di cosi seri… Telefonò compari Luca, dissi chi ci  

sunnu nuvità a propositu i du fattu… 

BARTOLO: Di chi  du concepimento ta pro.. provetta? 

CONCETTA: E allura i chi?  

BARTOLO: sicuramenti dissi…. Chi non c’è nenti i fari 

CONCETTA: Veramenti, io capì o cuntrariu…. E cioè chi a cosa è possibili…. E senza ricorriri a  

metodi naturali , comu i chiami tu. 

BARTOLO: Pazienza… vorrà diri chi m’è cuntintari di na…. Provetta…. E quannu s’ava farri sta  

operazioni…  

CONCETTA: Chistu ancora non l’ha dittu… dissi sulu chi a cosa si farà ta na clinica privata a  
Milanu.  A figghiuledda luntanu da occhi indiscreti voli compieri u so doveri…. 

BARTOLO: Beddu doveri…. Cun chiddu chi ci damu… (pausa) Chistu vorrà diri ch’ema annari a  

Milanu purru nui… 

CONCETTA : di sti cosi non ni capisciu, non sacciu si c’è bisognu da nostra prisenza … e                      
comunqui, dopotuttu, canciari aria pi na picca i tempu  io a trovu salutari… pichhì a tia ti  
dispiaci? 

BARTOLO: No, è picchì m’avissa dispiaceri… sulu chi stava pinzannu chi mi parri esageratu  

arrivari finu a Milanu, a mezzu a tutti di polentoni pi fari conoscenza cu na provetta… io  
tradizionali sugnu… e magari avia preferitu na bella provetta nostrana….  

CONCETTA: Menomali chi tu ha sempri voglia di schirzari, purru quannu u mumentu è criticu  

cumu ta stu mumentu. 

BARTOLO : (pungente) Picchì, Cuncetta, è criticu… Staiu pi divinatri papà e non è ghiessiri  

18 

 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

cuntentu ? Tu non sini contenta? 

CONCETTA: Io? Cettu chi sugnu contenta!!!! 

SCENA 3 

(entrano in scena Luca, Gregorio ed Adele) 

LUCA: Cari compari, salute a voi…. 

BARTOLO: Salute a tia e a tutta la compagnia…. Picchì non vi sittati, pigghiati postu… a villa di 

 tutti ieni e i posti sunnu in abbondanza 

(Gregorio e Adele si siedono su una panchina laterale) 

CONCETTA: Veramenti… io avia prifirutu mi ni sittavunu to salottu da me casa…. 

BARTOLO: E picchì… ca si sta chiù frischi 

GREGORIO: Signura Concetta, io sugnu daccordu cu so maritu… ca si sta beddi frischi 

BARTOLO: Comu li  rosi… frischi comu i rosi…. 

CONCETTA: (a Luca) Propriu ora ci stava cuntannu i nuvità chi mi dicistu vui pi telefunu, caru  
            Compari 

LUCA: E confermo quantu dissi prima…. A cosa è possibili anzi certa. 

BARTOLO: E chistu u capì… è fari u bastasi a Milanu….. picchì ca di nostri parti non era possibili 

ADELE: Signor Bartolo, io vi l’avia dittu a cosa è possibili sulu sé è luntanu e… a spisi vostri…. 

BARTOLO: Già a spisi nostri, menomali chi mu ricuddasti, picchì mi l’avia scurdatu…. 

GREGORIO: Du vostru tonu…. Mi parri di capiri chi c’è qualcosa chi non và…. Chi è vi ni  
           pintistu? Oppure vi parrunu assai i cosi chi vui stissu ni offristu minni conviciti 

ADELE: Sia chiaro, cinquanta milioni e a casa a mari…. Così ristammu e così ava a ghiessiri 

LUCA: Bonu, Adeli, non ti biliari… chisti cristiani seri sunnu… 

CONCETTA: E si ti promettemmo cinquanta milioni e a casa a mari…. Tu avrai cinquanta milioni  
             e a casa a mari. 

19 

 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

ADELE: Chiù i spisi… 

BARTOLO: Chiù i spisi!  Serve altro? 

CONCETTA: O Luca, quannu pensati chi po avveniri stu fattu? 

LUCA: Bhè…. Non cridu chi passerà tantu tempu… già io, tramiti n’amicu,  pigghiai contatti cu na  
            clinica privata…. Ora tocca a niautri stabiliri quannu u vulemu fari… chiù è rossa a busta  
            chi ci damu all’amicu me, e prima cuminciamu. 

BARTOLO: E c’ava a fari ca busta stu to amico… e chi c’ema a mettiri intra a busta….. 

GREGORIO: Soddi…. Per oliari a cosa… zumma pi rendirla chiù veloci e sicura… 

CONCETTA: E comu mai ci l’ema a dari o vostru amicu? 

LUCA: Picchì è un tipu discretu e non vi fa cumpariri…. 

BARTOLO: Capì… niautri ema pagari e scumpariri…. Ma almenu stu figghiu u facemu? 

LUCA: Cettu… allura picchì semu cà….. 

ADELE: Va bo… allura è tuttu decisu… quannu vui siti pronti ni chiamati… 

GREGORIO: Io, veramenti, tantu convintu non sugnu… ma si è convinta a me zita, pi mia va  
              beni… Però, prima ni sbrigami e megghiu ieni pi tutti. 

ADELE: (si alza) Niautri nannamu…. Prima di pattiri avemu sbrigari parecchi cosi… Sapiti,  
              appena sta storia si risolvi ni maritami subutu, subutu. 

CONCETTA: Bravi, auguri assaissimi…. 

GREGORIO: (si alza) Allura, ristamu così, quannu ci sunnu nuvità vi faciti sentiri viautri. 

(escono di scena) 

LUCA: A vidistu? I ficimu contenti e o stissu tempu iddi stanno pi fari felici a viautri dui… 

CONCETTA: Non vidu l’ura di brazzari stu picciriddu…. 

BARTOLO: Purru io, non vidu l’ura (guarda l’orologio) A propositu c’ura si ficiru…. 

20 

 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

SCENA 4 

(Sulla scena entrano due bambine Anna e Maria che timidamente si avvicinano a Bartolo) 

ANNA: Signore, na viti a scusari ma v’avemu a dumannari na cosa. 

CONCETTA: Chi vonnu soddi sti dui? Bartolo, dacci milli liri e i manni… 

MARIA: Non vulemu soddi… vuliumu sulu dumandari si pi casi vidistu passari i cà un figghiolo 

CONCETTA: Ca l’unici figghioli chi passunu sunnu chiddi chi stanno ta da speci i cunventu… 

BARTOLO: (alla moglie) Ma lassili parrari…. (alle bambine) a cu iè chi stati ciccannu? 

MARIA: Niente, sicuramenti non passò i cà… 

LUCA: Ma cu iè chi avia a passari i ca… 

ANNA: (guarda verso Concetta) Unu di sti figghi i nuddu… era sconvolto e scappò di cussa… e  
              ora tutti u stamu ciccannu?  

BARTOLO: (preoccupato) Comu si chiama stu figghiolo? C’avia, pi casu, na camicia blu? 

MARIA: Si, na camicia blu…  

BARTOLO: Chi si chiama Nino? 

MARIA: Sì, propriu iddu ieni, ma vui u cunusciti? 

CONCETTA: Già, comu fa a sapiri chi si chiama Nino, comu fa mu canusci…. 

BARTOLO: U canusciu e basta….   U canuscì stamattina… 

LUCA: Va beni, scappò… poi si stanca e ritorna… non mi parri u casu mi ti prioccupi chiù di tantu  
            di unu chi… poi…  canusci a malapena.. 

CONCETTA: Io vaiu a casa, (al marito con tono minaccioso) cammina veni cu mia chi te parrari 

BARTOLO: Tu va io resto nautra picca cà 

LUCA: Purru io minni vaiu, è un pezzu chi sugnu fora…. 

(ed escono di scena) 

21 

 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

SCENA 5 

(In scena le due bambine e Bartolo) 

BARTOLO: Cuntatimi ogni cosa….  

MARIA: Era cuntentu picchì na coppia era interessato a iddu 

BARTOLO: Chistu u sacciu… 

ANNA: Però, poi inveci…. Non sinni fici nenti…  

MARIA: Comu sempri. E iddu ci ristò mali… appena ciù dissuru, si misi a cianciri e scappò 

BARTOLO: (resta un attimo in silenzio) Annati figghioli, annati a ciccarlu… Io non mi movo di cà, 
                 cu sapi avissi a passari e fatimi a sapiri quando u truvati  

(le bambine escono di scena, Bartolo resta da solo in silenzio seduto con le mani davanti la faccia) 

SCENA 6 

(riappare la moglie) 

CONCETTA: O Bartolo, ma si po sapiri chiddu chi ti sta succidennu? 

BARTOLO: Io sugnu convinto chi Ninu…. Fici na pazzia rossa 

CONCETTA: Bartolo, mi sta facennu divintari paccia… ma cu iè stu Ninu… chi c’entri tu cu stu  
                 Figghiolu 

BARTOLO: (parla guardando nel vuoto) Appena sta matina mi dissi chi finalmente s’accuggeru di  
               iddu e chi avia truvatu na famigghia (pausa) Mi dissi purru chi nautra delusioni na  
               suppottiria… 

CONCETTA: (molto dolce) E così pensi chi…. Ma no… non ti preoccupari… sunnu cosi chi si 
               diciunu … ora u  trovunu…. Anzi non cinnè mancu bisogno, picchì ritorna iddu stissu. 

BARTOLO: Non è giustu illudiri sti carusi… Già i pratichi pi adottari un figghiolo sunnu longhi e  
               complicati e non sempri vannu a buon fine. No, non è giustu…  

(A  questo  punto,  in  scena  entra  la  piccola  Maria…  alla  vista  di  Concetta  fa  per  andare 
via…Concetta se ne accorge…) 

22 

 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

CONCETTA: (alla piccola) Aspetta, non tinna annari…..  

MARIA: (si ferma… si guarda intorno) Sta parranno cu mia? 

CONCETTA: Si, propriu cun tia… non ti scantari… 

BARTOLO: (si alza) Ci sunnu nuvità? 

MARIA: Ancora nudda…. 

CONCETTA: Assettiti picciridda… 

MARIA: Vinni cà pi sapiri si magari… Nino avia passatu i cà… ma capì chi non è così 

BARTOLO: Già… non è così… 

CONCETTA: Ma e carabinieri l’avvertisto? 

BARTOLO: E anche quando… iddi si non prima passunu almenu 24 uri non si movunu mu u  
            ceccunu…   

(Entra Luca) 

SCENA 7 

LUCA: (pungente) Minzica, mu mmagginava chi eri ancora cà… eppuru sulu a ieri mi dicevi chi  
             sta villa non  ti piaceva chiù… pi via du rumuru chi fannu sti figghioli…  

BARTOLO: A ieri era ieri… oggi inveci i rimura chi fannu sti carusi mi piaciunu… e poi non mi  
              pari chi te dari cuntu a tia… 

LUCA: (sempre più pungente)A mia no… ma a to mugghieri sì… u sa chi ci dununu fastidio…  
             Oppure cummari, chi è… non ci ni dununu chiù fastidiu?  

MARIA: (si alza) Io forse è megghiu mi vaiu a ciccari Ninu… a nautra mezza… 

BARTOLO: fammi sapiri quannu u truvati… io restu cà ad aspettare notizi…. 

(la bambina esce) 

LUCA: Ma picchì… du figghiulu non sa ricugghiutu ancora? 

CONCETTA: No… e u stanno ciccannu… 

23 

 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

LUCA: Bà… spirami bonu pi iddu… Comunque…. Io aiu notizii da darvi… 

CONCETTA: Di già? 

LUCA: Mancu arrivai intra chi si misi a sunari u telefunu… era du amicu me e non v’immaginati  
              chiddu chi mi dissi 

BARTOLO: Chi non c’è chiù nenti i fari… 

LUCA: O cuntrariu… ch’è fatta e u sapiti pi qunnu? 

CONCETTA: Chissacciu… fra sei misi? 

LUCA: No cummari. A data è fissata pu quindici du misi prossimu… Non siti contenti? 

CONCETTA: Cettu…. Finalmente… mi parri cent’anni… Bartolu non sini cuntentu magara tu? 

BARTOLO: (molto serio)  Na Pasqua sugnu…. Picchì non si vidi? 

CONCETTA: Compari Luca, l’avvisastu ad adeli e a Gregorio? 

LUCA: Cettu…. I truvà pi casu… Mi dissuru chi passavunu di cà…  

(A questo punto vengono quasi di corsa Anna e Maria) 

MARIA: U truvaru… signor Bartolo…. U truvaru 

ANNA: U purtaru cu l’ambulanza o spitali 

BARTOLO: O spitali? Picchì o spitali? 

ANNA: U truvaru ta riva svinutu…tuttu bagnatu ….. non si sapi si cadiu o si ittò a mari… 

BARTOLO: U spitali non è luntanu… io ci vogghiu annari ….. 

CONCETTA: No, tu resta cà cun Luca…. Ci vaiu io o spitali….. 

(Ed esce insieme alle bambine) 

24 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

SCENA 8 

(Vi  è  qualche  secondo  di  silenzio….  Bartolo  è  seduto,  Luca  va  avanti  e  indietro  da  un  punto 
all’altro) 

LUCA: Bartolo, vidi chi a cosa dispiaci purru a mia…. Sicuramenti si ripigghia… Insomma mi vu 
          Scutari? 

BARTOLO: Chi è chi è Scutari? 

LUCA: Nenti… ti vidia così silenziosu chi mi facisti stari in pensieru…. 

BARTOLO: Iò… in pensiero? 

LUCA: Cettu… ti vidu stranu… quasi, quasi non ti canusciu chiù….  

(entrano in scena Gregorio e Adele) 

ADELE: Allura, pari chi ci semu…. 

GREGORIO: S’a cosa sava a fari è megghiu mi si fa subutu… così ni livamu u pinzeri 

LUCA: A proposito Bartulu… vidi chi pi dutturi ci vonnu nautri cinquanta milioni…. 

BARTOLO: Cinquanta milioni? …. Va beni poi ni parri cu me mugghieri 

ADELE: A signora Cuncetta i sapi i nuvità 

LUCA: I sapi ed è contenta 

GREGORIO: Almenu è contenta idda… picchì u maritu mi sa chi non è propriu cuntentu 

LUCA: No, non è così Gregorio, è sulu dispiaciutu… picchì unu di di orfani chi stanno ca vicinu   
           parri chi cadiu o si ittò a mari e non si sapi comu staci….  

ADELE: Mamma mia…. Nuncinteddu… e unni è ora…. 

LUCA: O spitali…. Annò a signora Cuncetta… e niautri semu cà a spittari nuvità… 

GREGORIO: Cettu chi sti cosi dispiaciunu… (cambiando il tono) Quannu è c’avissimu a ghiessiri  
              a Milanu??? 

BARTOLO: (lo guarda in viso per un attimo, poi…) O 15 du misi entranti 

25 

 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

ADELE: E viniti purru vui? 

BARTOLO: A menu che… non si po farri pi corrispondenza u fattu ca provetta… 

LUCA: Chi c’entra… cettu ca veniri purru tu… ed è u casu chi veni purru to mugghieri. 

SCENA 9 

(Entra Concetta) 
(Vi è un attimo di silenzio, Bartolo la guarda senza chiedergli niente) 

LUCA: Comu finiu… comu staci du picciriddu…. 

CONCETTA: (guarda Bartolo) Si ripigghiò… e appena mi vitti mi dumandò i tia… 

BARTOLO: I mia? U vitti na vota sula e na vota sula ci parrai 

ADELE: Vò diri chi ci bastò mi si affeziona a lei 

LUCA: Non po’ essiri… non dicemu fissarii, probabilmente ti vidia da finestra 

BARTOLO: Ma comu staci, parrasti chi dutturi? 

CONCETTA: E’ deboli ma non ci sunnu problemi…. 

LUCA: Menomali va… turnamu a niautri… Allura io dicissi di pattiri giorno 13 

ADELE: E picchì così tardu…. Pattemu o 10 così avemu tempu puru di visitari Milanu e fari  
               quattro acquisti… 

BARTOLO: Ca cettu… e a spisi nostri… 

GREGORIO: Mi parri chi così ristammu…. 

CONCETTA: Cettu, così ristammu… 

BARTOLO: A gita si programmaru chisti. 

LUCA: Cummari Concetta… ci pinzati…. Fra menu d’un annu sarete mamma…. 

CONCETTA: Veramenti propriu mamma no…. Dicemu mamma adottiva…. 

LUCA: Ma quali mamma adottiva… chistu  figghiu di so maritu è… e si sapi purru cu iè a mamma  

26 

 
 
 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

                  vera. Mamma adottiva diventa si si pigghia a unu di sti figgi i nuddu…. 

CONCETTA: Non mi parri u casu mi i chiama Figgi i nuddu…. Non basta chiddu chi stanno  
         suffrennu…. 

LUCA: Ma cummari….. 

CONCETTA: E poi non mi chiamassi cummari, ancora non emu fattu nuddu San Giuvanni…. 

GREGORIO: Signora, non ci staiu capennu chiù nenti… 

BARTOLO: Veramenti mancu io… staiu capennu chiù nenti…. 

ADELE: Io inveci capì… ca signora no voli chiù un figghiu… 

CONCETTA: Ti sbagghi Adeli, cettu cu vogghiu un figghiu… ma stava pinzannu chi ormai staiu pi  
             divintari vecchia e non sacciu si saria capaci di pasciari un picciriddu neonatu…. 

BARTOLO: Chiddu chi penzava purru io… sava a cattari u latti in polveri… c’ema a fari fari u  
             ruttinu… e pi non parrari di notti chi ni facissi fari addritta…  

LUCA: E cun chistu chi vuliti diri… chi è chi vuliti fari? 

BARTOLO: Io nenti, e tu Cuncetta 

CONCETTA: Mancu io nenti… 

ADELI: Voli diri chi stu figghiu non l’ema fari chiu? 

CONCETTA: Veramenti… io dicessi di spittari…. 

GREGORIO: E a casa a mari e i cinquanta milioni? 

LUCA: Già…. E a casa e i soddi pi iddi e pu du me amicu a Milanu? 

BARTOLO: (si alza) U to amico e i manciatari di di dutturi i soddi si ponnu scuddari… Ma i  
            promessi io i mantegnu…. E a casa a mari e i cinquanta milioni u stissu vi damu… 

GREGORIO: A si è così… siti padruni di non fari chiù figghi cu nuddu o cun cu vuliti vui 

ADELE: Grazie, signor Bartolo, grazie signora Cuncetta… ni facistu felici 

GREGORIO: E pi gratitudini, u primu figghiu chi nasci u chiamami Bartulu e l’aviti battiari viautri. 

27 

 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

BARTOLO: Troppo onore, grazie tanti…. 

ADELE: Ora però vema lassari… arrivederci a presto 

GREGORIO: Arrivederci e a presto… 

BARTOLO: Arrivederci… a presto… a presto… 

(Gregorio e Adele escono) 

LUCA: E così non sulu non coronastu u vostru sognu di aviri un picciriddu… ma pizzastu purru na  
             casa a mari e cinquanta milioni… 

CONCETTA: E chistu è veru…. Non ti putivi stari mutu… tu e i to promessi… 

BARTOLO: E picchì… io a penzu diversamenti. Non pizzai soddi, anzi risparmiai cinquanta  
           milioni, chiddi chi ciavia a dari all’amico to… 

CONCETTA: Cinquanta milioni vulia? 

LUCA: Ma pozzu sapiri almenu com’è chi canciastu idea e non vuliti chiù figgi? 

CONCETTA: E cu dissi chistu… Io un figghiu u vogghiu e cun tuttu u cori… però… quannu trasì  
             ta du spitali… quannu vitti tutti di figghiuoli chi prigavunu pi Ninu… Mi sintì persa, io u  
      vogghiu un figghiu, ma qual è a ragioni vera, chidda di soddisfare u me sensu di vuoto cu   
             un picciriddu accantu o chiddu di donari amuri, affettu… No, Luca, capì chi essiri mamma  
             non è patturiri un carusu ma criscirlu, aiutarlu e dandogli amuri… E sunnu propriu sti  
             figghioli, chiddi chi finu a ieri chiamava figgi i nuddu chi annu bisognu di amuri… 

BARTOLO: Purru io vogghiu un figghiu… ma no vogghiu fari ca provetta… 

SCENA 10 

(entrano in scena Maria, Anna ed in mezzo Nino.) 

BARTOLO: Nino, ma tu si deboli, ta stari cuccatu 

ANNA: Vosi essiri puttatu pi forza cà… 

NINO: Non sono debole… sto sulle mie gambe… ho bevuto solo un po d’acqua… 

BARTOLO: Ma picchì… chi bisogno c’era di fari chiddu chi facisti… 

28 

 
 
 
 
 
 
 
 
 
 
 
 
 
 
 
 
 
 
 
 
 
francesco chianese 

“i figghi i nuddu” 

CONCETTA: Basta, ormai du fattu appartieni o passato 

LUCA: Già menomali… eru veramenti dispiaciutu pi iddu… ma ora è megghiu mi mi ni vaiu… 

CONCETTA: Spittassi compari Luca 

LUCA: Comu compari… chi è vu scuddastu chi non vi è chiù battiari a nuddu? 

CONCETTA: Battiari no, ma u putiti cresimari 

LUCA: A cu? 

CONCETTA: Comu a cu… a nostru figghiu Nino… o almenu così spero si i pratichi nu permettunu  
           e me maritu voli? 

BARTOLO: Chi…. Chi …. Chi dicisti? Ninu me figghiu (lo abbraccia) certo che voglio (si stacca) 
         sempri si u vo purru tu… 

MARIA: E comu si voli… appena vostra mugghieri ciu proponiu guariu di colpu… 

BARTOLO: E così, birbanti, sapivi tutti cosi… 

NINO: Si e sono felice, signor Bartolo… 

BARTOLO: Ma quali signori.. me cuminciari ad abituari i subutu… chiamami babbo….  
          aspetta…. Babbo no… si po pinzari mali… Papà ma chiamari… 

NINO: Certo… Papà. 

F I N E 

29 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
